<!DOCTYPE html>
<html lang="he">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Parashat Vayera</title>
    <link rel="stylesheet" href="styles/parashah.css">
</head>
<body>
    <div class="container" id="container">
        <div class="scroll-top" id="scrollTop"></div>
        <div class="scroll-body" id="scrollBody"></div>
        <div class="scroll-bottom" id="scrollBottom"></div>
        <div class="content" id="text">
            <div class="divo">
                <!-- Title box -->
                <div id="title-box">
                    <div class="title">פרשת וירא</div>
                    <div class="par">בראשית, י"ח:א' - כ"ב:כ"ד</div>
                </div>
                <!-- Main text -->
                <div class="two-columns">
                    <!-- Column for verses -->
                    <div id="numberColumn" class="index"></div>
                    
                    <!-- Text -->
                    <div class="verses">
                        <div>
                            <div class="perek">יח</div>
                            <p><span id="18_1" class="marker">וַיֵּרָ֤א </span>אֵלָיו֙ יְהוָ֔ה בְּאֵלֹנֵ֖י מַמְרֵ֑א</p>
                            <p>וְה֛וּא יֹשֵׁ֥ב פֶּֽתַח־הָאֹ֖הֶל כְּחֹ֥ם הַיּֽוֹם׃
                            
                                <span id="18_2" class="marker">וַיִּשָּׂ֤א </span>עֵינָיו֙ וַיַּ֔רְא וְהִנֵּה֙ שְׁלֹשָׁ֣ה אֲנָשִׁ֔ים נִצָּבִ֖ים
                                עָלָ֑יו וַיַּ֗רְא וַיָּ֤רָץ לִקְרָאתָם֙ מִפֶּ֣תַח הָאֹ֔הֶל וַיִּשְׁתַּ֖חוּ אָֽרְצָה׃
                            </p>
                            
                            <p><span id="18_3" class="marker">וַיֹּאמַ֑ר </span>
                            <div class="a-q">אֲדֹנָ֗י אִם־נָ֨א מָצָ֤אתִי חֵן֙ בְּעֵינֶ֔יךָ אַל־נָ֥א תַעֲבֹ֖ר מֵעַ֥ל עַבְדֶּֽךָ׃
                                <br><br>
                                <span id="18_4" class="marker">יֻקַּֽח־נָ֣א </span>מְעַט־מַ֔יִם וְרַחֲצ֖וּ רַגְלֵיכֶ֑ם וְהִֽשָּׁעֲנ֖וּ תַּ֥חַת
                                הָעֵֽץ׃
                            
                                <span id="18_5" class="marker">וְאֶקְחָ֨ה </span>פַת־לֶ֜חֶם וְסַעֲד֤וּ לִבְּכֶם֙ אַחַ֣ר תַּעֲבֹ֔רוּ כִּֽי־עַל־כֵּ֥ן
                                עֲבַרְתֶּ֖ם עַֽל־עַבְדְּכֶ֑ם
                            </div>
                            <p>וַיֹּ֣אמְר֔וּ </p>
                            <div class="y-q">כֵּ֥ן תַּעֲשֶׂ֖ה כַּאֲשֶׁ֥ר דִּבַּֽרְתָּ׃</div>
                            
                            <p><span id="18_6" class="marker">וַיְמַהֵ֧ר </span>אַבְרָהָ֛ם הָאֹ֖הֱלָה אֶל־שָׂרָ֑ה וַיֹּ֗אמֶר</p>
                            <div class="a-q">מַהֲרִ֞י שְׁלֹ֤שׁ סְאִים֙ קֶ֣מַח סֹ֔לֶת ל֖וּשִׁי וַעֲשִׂ֥י עֻגֽוֹת׃</div>
                            
                            <p><span id="18_7" class="marker">וְאֶל־הַבָּקָ֖ר </span>רָ֣ץ אַבְרָהָ֑ם וַיִּקַּ֨ח בֶּן־בָּקָ֜ר רַ֤ךְ וָטוֹב֙ וַיִּתֵּ֣ן
                                אֶל־הַנַּ֔עַר וַיְמַהֵ֖ר לַעֲשׂ֥וֹת אֹתֽוֹ׃
                            
                                <span id="18_8" class="marker">וַיִּקַּ֨ח </span>חֶמְאָ֜ה וְחָלָ֗ב וּבֶן־הַבָּקָר֙ אֲשֶׁ֣ר עָשָׂ֔ה וַיִּתֵּ֖ן
                                לִפְנֵיהֶ֑ם וְהֽוּא־עֹמֵ֧ד עֲלֵיהֶ֛ם תַּ֥חַת הָעֵ֖ץ וַיֹּאכֵֽלוּ׃
                            </p>
                            
                            <p><span id="18_9" class="marker">וַיֹּאמְר֣וּ </span>אֵׄלָ֔ׄיׄוׄ </p>
                            <div class="y-q">אַיֵּ֖ה שָׂרָ֣ה אִשְׁתֶּ֑ךָ </div>
                            <p>וַיֹּ֖אמֶר </p>
                            <div class="a-q">הִנֵּ֥ה בָאֹֽהֶל׃</div>
                            
                            <p><span id="18_10" class="marker">וַיֹּ֗אמֶר </span></p>
                            <div class="y-q">שׁ֣וֹב אָשׁ֤וּב אֵלֶ֙יךָ֙ כָּעֵ֣ת חַיָּ֔ה וְהִנֵּה־בֵ֖ן לְשָׂרָ֣ה אִשְׁתֶּ֑ךָ</div>
                            <p>וְשָׂרָ֥ה שֹׁמַ֛עַת פֶּ֥תַח הָאֹ֖הֶל וְה֥וּא אַחֲרָֽיו׃</p>
                            
                            <p><span id="18_11" class="marker">וְאַבְרָהָ֤ם </span>וְשָׂרָה֙ זְקֵנִ֔ים בָּאִ֖ים בַּיָּמִ֑ים חָדַל֙ לִהְי֣וֹת לְשָׂרָ֔ה
                                אֹ֖רַח כַּנָּשִֽׁים׃
                            
                                <span id="18_12" class="marker">וַתִּצְחַ֥ק </span>שָׂרָ֖ה בְּקִרְבָּ֣הּ לֵאמֹ֑ר
                            </p>
                            <div class="s-q">אַחֲרֵ֤י בְלֹתִי֙ הָֽיְתָה־לִּ֣י עֶדְנָ֔ה וַֽאדֹנִ֖י זָקֵֽן׃</div>
                            
                            <p><span id="18_13" class="marker">וַיֹּ֥אמֶר </span>יְהוָ֖ה אֶל־אַבְרָהָ֑ם</p>
                            <div class="y-q">לָ֣מָּה זֶּה֩ צָחֲקָ֨ה שָׂרָ֜ה לֵאמֹ֗ר <div class="small-space"></div><div class="s-q">הַאַ֥ף אֻמְנָ֛ם אֵלֵ֖ד וַאֲנִ֥י זָקַֽנְתִּי׃
                                </div>
                            
                                <div class="small-space"></div><span id="18_14" class="marker">הֲיִפָּלֵ֥א </span>מֵיְהוָ֖ה דָּבָ֑ר <br><br>לַמּוֹעֵ֞ד אָשׁ֥וּב אֵלֶ֛יךָ כָּעֵ֥ת
                                חַיָּ֖ה וּלְשָׂרָ֥ה בֵֽן׃
                            </div>
                            
                            <p><span id="18_15" class="marker">וַתְּכַחֵ֨שׁ </span>שָׂרָ֧ה׀ לֵאמֹ֛ר</p>
                            <div class="s-q">לֹ֥א צָחַ֖קְתִּי</div>
                            <p>כִּ֣י׀ יָרֵ֑אָה </p>
                            <p>וַיֹּ֥אמֶר׀ </p>
                            <div class="y-q">לֹ֖א כִּ֥י צָחָֽקְתְּ׃</div>
                            
                            <p><span id="18_16" class="marker">וַיָּקֻ֤מוּ </span>מִשָּׁם֙ הָֽאֲנָשִׁ֔ים וַיַּשְׁקִ֖פוּ עַל־פְּנֵ֣י סְדֹ֑ם
                                וְאַ֨בְרָהָ֔ם הֹלֵ֥ךְ עִמָּ֖ם לְשַׁלְּחָֽם׃</p>
                            
                            <p><span id="18_17" class="marker">וַֽיהוָֹ֖ה</span> אָמָ֑ר</p>
                            <div class="y-q">הַֽמְכַסֶּ֤ה אֲנִי֙ מֵֽאַבְרָהָ֔ם אֲשֶׁ֖ר אֲנִ֥י עֹשֶֽׂה׃
                                <br><br>
                                <span id="18_18" class="marker">וְאַ֨בְרָהָ֔ם </span>הָי֧וֹ יִֽהְיֶ֛ה לְג֥וֹי גָּד֖וֹל וְעָצ֑וּם וְנִ֨בְרְכוּ ב֔וֹ
                                כֹּ֖ל גּוֹיֵ֥י הָאָֽרֶץ׃
                            
                                <span id="18_19" class="marker">כִּ֣י </span>יְדַעְתִּ֗יו לְמַעַן֩ אֲשֶׁ֨ר יְצַוֶּ֜ה אֶת־בָּנָ֤יו וְאֶת־בֵּיתוֹ֙
                                אַחֲרָ֔יו וְשָֽׁמְרוּ֙ דֶּ֣רֶךְ יְהוָ֔ה לַעֲשׂ֥וֹת צְדָקָ֖ה וּמִשְׁפָּ֑ט לְמַ֗עַן הָבִ֤יא יְהוָה֙ עַל־אַבְרָהָ֔ם
                                אֵ֥ת אֲשֶׁר־דִּבֶּ֖ר עָלָֽיו׃
                            </div>
                            
                            <p><span id="18_20" class="marker">וַיֹּ֣אמֶר </span>יְהוָ֔ה </p>
                            <div class="y-q">זַעֲקַ֛ת סְדֹ֥ם וַעֲמֹרָ֖ה כִּי־רָ֑בָּה וְחַ֨טָּאתָ֔ם כִּ֥י כָבְדָ֖ה מְאֹֽד׃
                            
                                <span id="18_21" class="marker">אֵֽרֲדָה־נָּ֣א </span>וְאֶרְאֶ֔ה הַכְּצַעֲקָתָ֛הּ הַבָּ֥אָה אֵלַ֖י עָשׂ֣וּ׀ כָּלָ֑ה
                                וְאִם־לֹ֖א אֵדָֽעָה׃
                            </div>
                            
                            <p><span id="18_22" class="marker">וַיִּפְנ֤וּ </span>מִשָּׁם֙ הָֽאֲנָשִׁ֔ים וַיֵּלְכ֖וּ סְדֹ֑מָה וְאַ֨בְרָהָ֔ם עוֹדֶ֥נּוּ
                                עֹמֵ֖ד לִפְנֵ֥י יְהוָֽה׃</p>
                            
                            <p><span id="18_23" class="marker">וַיִּגַּ֥שׁ </span>אַבְרָהָ֖ם וַיֹּאמַ֑ר</p>
                            <div class="a-q">הַאַ֣ף תִּסְפֶּ֔ה צַדִּ֖יק עִם־רָשָֽׁע׃
                                <br><br>
                                <span id="18_24" class="marker">אוּלַ֥י </span>יֵ֛שׁ חֲמִשִּׁ֥ים צַדִּיקִ֖ם בְּת֣וֹךְ הָעִ֑יר הַאַ֤ף תִּסְפֶּה֙
                                וְלֹא־תִשָּׂ֣א לַמָּק֔וֹם לְמַ֛עַן חֲמִשִּׁ֥ים הַצַּדִּיקִ֖ם אֲשֶׁ֥ר בְּקִרְבָּֽהּ׃
                            
                                <span id="18_25" class="marker">חָלִ֨לָה </span>לְּךָ֜ מֵעֲשֹׂ֣ת׀ כַּדָּבָ֣ר הַזֶּ֗ה לְהָמִ֤ית צַדִּיק֙ עִם־רָשָׁ֔ע
                                וְהָיָ֥ה כַצַּדִּ֖יק כָּרָשָׁ֑ע חָלִ֣לָה לָּ֔ךְ הֲשֹׁפֵט֙ כָּל־הָאָ֔רֶץ לֹ֥א יַעֲשֶׂ֖ה מִשְׁפָּֽט׃
                            </div>
                            
                            <p><span id="18_26" class="marker">וַיֹּ֣אמֶר </span>יְהוָ֔ה</p>
                            <div class="y-q">אִם־אֶמְצָ֥א בִסְדֹ֛ם חֲמִשִּׁ֥ים צַדִּיקִ֖ם בְּת֣וֹךְ הָעִ֑יר וְנָשָׂ֥אתִי לְכָל־הַמָּק֖וֹם
                                בַּעֲבוּרָֽם׃</div>
                            
                            <p><span id="18_27" class="marker">וַיַּ֥עַן </span>אַבְרָהָ֖ם וַיֹּאמַ֑ר</p>
                            <div class="a-q">הִנֵּה־נָ֤א הוֹאַ֙לְתִּי֙ לְדַבֵּ֣ר אֶל־אֲדֹנָ֔י וְאָנֹכִ֖י עָפָ֥ר וָאֵֽפֶר׃
                            
                                <span id="18_28" class="marker">א֠וּלַי </span>יַחְסְר֞וּן חֲמִשִּׁ֤ים הַצַּדִּיקִם֙ חֲמִשָּׁ֔ה הֲתַשְׁחִ֥ית
                                בַּחֲמִשָּׁ֖ה אֶת־כָּל־הָעִ֑יר
                            </div>
                            <p>וַיֹּ֙אמֶר֙ </p>
                            <div class="y-q">לֹ֣א אַשְׁחִ֔ית אִם־אֶמְצָ֣א שָׁ֔ם אַרְבָּעִ֖ים וַחֲמִשָּֽׁה׃</div>
                            
                            <p><span id="18_29" class="marker">וַיֹּ֨סֶף </span>ע֜וֹד לְדַבֵּ֤ר אֵלָיו֙ וַיֹּאמַ֔ר </p>
                            <div class="a-q">אוּלַ֛י יִמָּצְא֥וּן שָׁ֖ם אַרְבָּעִ֑ים</div>
                            <p>וַיֹּ֙אמֶר֙ </p>
                            <div class="y-q">לֹ֣א אֶֽעֱשֶׂ֔ה בַּעֲב֖וּר הָאַרְבָּעִֽים׃</div>
                            
                            <p><span id="18_30" class="marker">וַ֠יֹּאמֶר </span></p>
                            <div class="a-q">אַל־נָ֞א יִ֤חַר לַֽאדֹנָי֙ וַאֲדַבֵּ֔רָה אוּלַ֛י יִמָּצְא֥וּן שָׁ֖ם שְׁלֹשִׁ֑ים</div>
                            <p>וַיֹּ֙אמֶר֙ </p>
                            <div class="y-q">לֹ֣א אֶֽעֱשֶׂ֔ה אִם־אֶמְצָ֥א שָׁ֖ם שְׁלֹשִֽׁים׃</div>
                            
                            <p><span id="18_31" class="marker">וַיֹּ֗אמֶר </span></p>
                            <div class="a-q">הִנֵּֽה־נָ֤א הוֹאַ֙לְתִּי֙ לְדַבֵּ֣ר אֶל־אֲדֹנָ֔י אוּלַ֛י יִמָּצְא֥וּן שָׁ֖ם עֶשְׂרִ֑ים</div>
                            <p>וַיֹּ֙אמֶר֙ </p>
                            <div class="y-q">לֹ֣א אַשְׁחִ֔ית בַּעֲב֖וּר הָֽעֶשְׂרִֽים׃</div>
                            
                            <p><span id="18_32" class="marker">
                                וַ֠יֹּאמֶר
                            </span></p>
                            <div class="a-q">אַל־נָ֞א יִ֤חַר לַֽאדֹנָי֙ וַאֲדַבְּרָ֣ה אַךְ־הַפַּ֔עַם אוּלַ֛י יִמָּצְא֥וּן שָׁ֖ם עֲשָׂרָ֑ה</div>
                            <p>וַיֹּ֙אמֶר֙ </p>
                            <div class="y-q">לֹ֣א אַשְׁחִ֔ית בַּעֲב֖וּר הָעֲשָׂרָֽה׃</div>
                            
                            <p><span id="18_33" class="marker">וַיֵּ֣לֶךְ </span>יְהוָ֔ה כַּאֲשֶׁ֣ר כִּלָּ֔ה לְדַבֵּ֖ר אֶל־אַבְרָהָ֑ם וְאַבְרָהָ֖ם
                                שָׁ֥ב לִמְקֹמֽוֹ׃</p>
                            
                            <br>
                            <hr>
                            <div class="perek">יט</div>

                            <p><span id="19_1" class="marker">וַ֠יָּבֹאוּ </span>שְׁנֵ֨י הַמַּלְאָכִ֤ים סְדֹ֙מָה֙ בָּעֶ֔רֶב וְל֖וֹט יֹשֵׁ֣ב
                                בְּשַֽׁעַר־סְדֹ֑ם וַיַּרְא־לוֹט֙ וַיָּ֣קָם לִקְרָאתָ֔ם וַיִּשְׁתַּ֥חוּ אַפַּ֖יִם אָֽרְצָה׃
                            
                                <span id="19_2" class="marker">וַיֹּ֜אמֶר
                            </p></span>
                            <div class="a-q">הִנֶּ֣ה נָּא־אֲדֹנַ֗י ס֣וּרוּ נָ֠א אֶל־בֵּ֨ית עַבְדְּכֶ֤ם וְלִ֙ינוּ֙ וְרַחֲצ֣וּ רַגְלֵיכֶ֔ם
                                וְהִשְׁכַּמְתֶּ֖ם וַהֲלַכְתֶּ֣ם לְדַרְכְּכֶ֑ם</div>
                            <p>וַיֹּאמְר֣וּ</p>
                            <div class="y-q">לֹּ֔א כִּ֥י בָרְח֖וֹב נָלִֽין׃</div>
                            
                            <p><span id="19_3" class="marker">וַיִּפְצַר־בָּ֣ם </span>מְאֹ֔ד וַיָּסֻ֣רוּ אֵלָ֔יו וַיָּבֹ֖אוּ אֶל־בֵּית֑וֹ וַיַּ֤עַשׂ
                                לָהֶם֙ מִשְׁתֶּ֔ה וּמַצּ֥וֹת אָפָ֖ה וַיֹּאכֵֽלוּ׃</p>
                            
                            <p><span id="19_4" class="marker">טֶרֶם֮ </span>יִשְׁכָּבוּ֒ וְאַנְשֵׁ֨י הָעִ֜יר אַנְשֵׁ֤י סְדֹם֙ נָסַ֣בּוּ עַל־הַבַּ֔יִת
                                מִנַּ֖עַר וְעַד־זָקֵ֑ן כָּל־הָעָ֖ם מִקָּצֶֽה׃</p>
                            
                            <p><span id="19_5" class="marker">וַיִּקְרְא֤וּ </span>אֶל־לוֹט֙ וַיֹּ֣אמְרוּ ל֔וֹ</p>
                            <div class="r-q">אַיֵּ֧ה הָאֲנָשִׁ֛ים אֲשֶׁר־בָּ֥אוּ אֵלֶ֖יךָ הַלָּ֑יְלָה הוֹצִיאֵ֣ם אֵלֵ֔ינוּ וְנֵדְעָ֖ה אֹתָֽם׃</div>
                            
                            <p><span id="19_6" class="marker">וַיֵּצֵ֧א </span>אֲלֵהֶ֛ם ל֖וֹט הַפֶּ֑תְחָה וְהַדֶּ֖לֶת סָגַ֥ר אַחֲרָֽיו׃
                            
                                <span id="19_7" class="marker">וַיֹּאמַ֑ר </span>
                            </p>
                            <div class="a-q">אַל־נָ֥א אַחַ֖י תָּרֵֽעוּ׃
                                <br><br>
                                <span id="19_8" class="marker">הִנֵּה־נָ֨א </span>לִ֜י שְׁתֵּ֣י בָנ֗וֹת אֲשֶׁ֤ר לֹֽא־יָדְעוּ֙ אִ֔ישׁ אוֹצִֽיאָה־נָּ֤א
                                אֶתְהֶן֙ אֲלֵיכֶ֔ם וַעֲשׂ֣וּ לָהֶ֔ן כַּטּ֖וֹב בְּעֵינֵיכֶ֑ם רַ֠ק לָֽאֲנָשִׁ֤ים הָאֵל֙ אַל־תַּעֲשׂ֣וּ דָבָ֔ר
                                כִּֽי־עַל־כֵּ֥ן בָּ֖אוּ בְּצֵ֥ל קֹרָתִֽי׃
                            </div>
                            
                            <p><span id="19_9" class="marker">וַיֹּאמְר֣וּ׀ </span></p>
                            <div class="r-q">גֶּשׁ־הָ֗לְאָה </div>
                            <p>וַיֹּֽאמְרוּ֙ </p>
                            <div class="r-q">הָאֶחָ֤ד בָּֽא־לָגוּר֙ וַיִּשְׁפֹּ֣ט שָׁפ֔וֹט <br><br>עַתָּ֕ה נָרַ֥ע לְךָ֖ מֵהֶ֑ם</div>
                            <p>וַיִּפְצְר֨וּ בָאִ֤ישׁ בְּלוֹט֙ מְאֹ֔ד וַֽיִּגְּשׁ֖וּ לִשְׁבֹּ֥ר הַדָּֽלֶת׃
                            
                                <span id="19_10" class="marker">וַיִּשְׁלְח֤וּ </span>הָֽאֲנָשִׁים֙ אֶת־יָדָ֔ם וַיָּבִ֧יאוּ אֶת־ל֛וֹט אֲלֵיהֶ֖ם
                                הַבָּ֑יְתָה וְאֶת־הַדֶּ֖לֶת סָגָֽרוּ׃
                            
                                <span id="19_11" class="marker">וְֽאֶת־הָאֲנָשִׁ֞ים </span>אֲשֶׁר־פֶּ֣תַח הַבַּ֗יִת הִכּוּ֙ בַּסַּנְוֵרִ֔ים מִקָּטֹ֖ן
                                וְעַד־גָּד֑וֹל וַיִּלְא֖וּ לִמְצֹ֥א הַפָּֽתַח׃
                            </p>
                            
                            <p><span id="19_12" class="marker">וַיֹּאמְר֨וּ </span>הָאֲנָשִׁ֜ים אֶל־ל֗וֹט</p>
                            <div class="y-q">עֹ֚ד מִֽי־לְךָ֣ פֹ֔ה חָתָן֙ וּבָנֶ֣יךָ וּבְנֹתֶ֔יךָ וְכֹ֥ל אֲשֶׁר־לְךָ֖ בָּעִ֑יר הוֹצֵ֖א
                                מִן־הַמָּקֽוֹם׃
                            
                                <span id="19_13" class="marker">כִּֽי־מַשְׁחִתִ֣ים </span>אֲנַ֔חְנוּ אֶת־הַמָּק֖וֹם הַזֶּ֑ה כִּֽי־גָֽדְלָ֤ה צַעֲקָתָם֙
                                אֶת־פְּנֵ֣י יְהוָ֔ה וַיְשַׁלְּחֵ֥נוּ יְהוָ֖ה לְשַׁחֲתָֽהּ׃
                            </div>
                            
                            <p><span id="19_14" class="marker">וַיֵּצֵ֨א </span>ל֜וֹט וַיְדַבֵּ֣ר׀ אֶל־חֲתָנָ֣יו׀ לֹקְחֵ֣י בְנֹתָ֗יו וַיֹּ֙אמֶר֙ </p>
                            <div class="a-q">ק֤וּמוּ צְּאוּ֙ מִן־הַמָּק֣וֹם הַזֶּ֔ה כִּֽי־מַשְׁחִ֥ית יְהוָ֖ה אֶת־הָעִ֑יר</div>
                            <p>וַיְהִ֥י כִמְצַחֵ֖ק בְּעֵינֵ֥י חֲתָנָֽיו׃</p>
                            
                            <p><span id="19_15" class="marker">וּכְמוֹ֙ </span>הַשַּׁ֣חַר עָלָ֔ה וַיָּאִ֥יצוּ הַמַּלְאָכִ֖ים בְּל֣וֹט לֵאמֹ֑ר</p>
                            <div class="y-q">קוּם֩ קַ֨ח אֶֽת־אִשְׁתְּךָ֜ וְאֶת־שְׁתֵּ֤י בְנֹתֶ֙יךָ֙ הַנִּמְצָאֹ֔ת פֶּן־תִּסָּפֶ֖ה בַּעֲוֺ֥ן הָעִֽיר׃
                            </div>
                            
                            <p><span id="19_16" class="marker">וַֽיִּתְמַהְמָ֓הּ׀ </span></p>
                            <p>וַיַּחֲזִ֨קוּ הָאֲנָשִׁ֜ים בְּיָד֣וֹ וּבְיַד־אִשְׁתּ֗וֹ וּבְיַד֙ שְׁתֵּ֣י בְנֹתָ֔יו בְּחֶמְלַ֥ת יְהוָ֖ה עָלָ֑יו
                                וַיֹּצִאֻ֥הוּ וַיַּנִּחֻ֖הוּ מִח֥וּץ לָעִֽיר׃</p>
                            
                            <p><span id="19_17" class="marker">וַיְהִי֩ כְהוֹצִיאָ֨ם אֹתָ֜ם הַח֗וּצָה וַיֹּ֙אמֶר֙</p>
                            <div class="y-q">הִמָּלֵ֣ט עַל־נַפְשֶׁ֔ךָ אַל־תַּבִּ֣יט אַחֲרֶ֔יךָ וְאַֽל־תַּעֲמֹ֖ד בְּכָל־הַכִּכָּ֑ר הָהָ֥רָה הִמָּלֵ֖ט
                                פֶּן־תִּסָּפֶֽה׃</div>
                            
                            <p><span id="19_18" class="marker">וַיֹּ֥אמֶר </span>ל֖וֹט אֲלֵהֶ֑ם</p>
                            <div class="a-q">אַל־נָ֖א אֲדֹנָֽי׃
                            
                                <span id="19_19" class="marker">הִנֵּה־נָ֠א </span>מָצָ֨א עַבְדְּךָ֣ חֵן֮ בְּעֵינֶיךָ֒ וַתַּגְדֵּ֣ל חַסְדְּךָ֗ אֲשֶׁ֤ר
                                עָשִׂ֙יתָ֙ עִמָּדִ֔י לְהַחֲי֖וֹת אֶת־נַפְשִׁ֑י וְאָנֹכִ֗י לֹ֤א אוּכַל֙ לְהִמָּלֵ֣ט הָהָ֔רָה פֶּן־תִּדְבָּקַ֥נִי
                                הָרָעָ֖ה וָמַֽתִּי׃
                            
                                <span id="19_20" class="marker">הִנֵּה־נָ֠א </span>הָעִ֨יר הַזֹּ֧את קְרֹבָ֛ה לָנ֥וּס שָׁ֖מָּה וְהִ֣יא מִצְעָ֑ר
                                אִמָּלְטָ֨ה נָּ֜א שָׁ֗מָּה הֲלֹ֥א מִצְעָ֛ר הִ֖וא וּתְחִ֥י נַפְשִֽׁי׃
                            </div>
                            
                            <p><span id="19_21" class="marker">וַיֹּ֣אמֶר </span>אֵלָ֔יו</p>
                            <div class="y-q">הִנֵּה֙ נָשָׂ֣אתִי פָנֶ֔יךָ גַּ֖ם לַדָּבָ֣ר הַזֶּ֑ה לְבִלְתִּ֛י הָפְכִּ֥י אֶת־הָעִ֖יר אֲשֶׁ֥ר
                                דִּבַּֽרְתָּ׃
                            
                                <span id="19_22" class="marker">מַהֵר֙ </span>הִמָּלֵ֣ט שָׁ֔מָּה כִּ֣י לֹ֤א אוּכַל֙ לַעֲשׂ֣וֹת דָּבָ֔ר עַד־בֹּאֲךָ֖
                                שָׁ֑מָּה
                            </div>
                            <p>עַל־כֵּ֛ן קָרָ֥א שֵׁם־הָעִ֖יר צֽוֹעַר׃</p>
                            
                            <p><span id="19_23" class="marker">הַשֶּׁ֖מֶשׁ </span>יָצָ֣א עַל־הָאָ֑רֶץ וְל֖וֹט בָּ֥א צֹֽעֲרָה׃
                            
                                <span id="19_24" class="marker">וַֽיהוָ֗ה </span>הִמְטִ֧יר עַל־סְדֹ֛ם וְעַל־עֲמֹרָ֖ה גָּפְרִ֣ית וָאֵ֑שׁ מֵאֵ֥ת יְהוָ֖ה
                                מִן־הַשָּׁמָֽיִם׃
                            
                                <span id="19_25" class="marker">וַֽיַּהֲפֹךְ֙ </span>אֶת־הֶעָרִ֣ים הָאֵ֔ל וְאֵ֖ת כָּל־הַכִּכָּ֑ר וְאֵת֙ כָּל־יֹשְׁבֵ֣י
                                הֶעָרִ֔ים וְצֶ֖מַח הָאֲדָמָֽה׃
                            </p>
                            
                            <p><span id="19_26" class="marker">וַתַּבֵּ֥ט </span>אִשְׁתּ֖וֹ מֵאַחֲרָ֑יו וַתְּהִ֖י נְצִ֥יב מֶֽלַח׃</p>
                            
                            <p><span id="19_27" class="marker">וַיַּשְׁכֵּ֥ם </span>אַבְרָהָ֖ם בַּבֹּ֑קֶר אֶל־הַ֨מָּק֔וֹם אֲשֶׁר־עָ֥מַד שָׁ֖ם
                                אֶת־פְּנֵ֥י יְהוָֽה׃
                            
                                <span id="19_28" class="marker">וַיַּשְׁקֵ֗ף </span>עַל־פְּנֵ֤י סְדֹם֙ וַעֲמֹרָ֔ה וְעַֽל־כָּל־פְּנֵ֖י אֶ֣רֶץ
                                הַכִּכָּ֑ר וַיַּ֗רְא וְהִנֵּ֤ה עָלָה֙ קִיטֹ֣ר הָאָ֔רֶץ כְּקִיטֹ֖ר הַכִּבְשָֽׁן׃
                            </p>
                            
                            <p><span id="19_29" class="marker">וַיְהִ֗י </span>בְּשַׁחֵ֤ת אֱלֹהִים֙ אֶת־עָרֵ֣י הַכִּכָּ֔ר וַיִּזְכֹּ֥ר אֱלֹהִ֖ים
                                אֶת־אַבְרָהָ֑ם וַיְשַׁלַּ֤ח אֶת־לוֹט֙ מִתּ֣וֹךְ הַהֲפֵכָ֔ה בַּהֲפֹךְ֙ אֶת־הֶ֣עָרִ֔ים אֲשֶׁר־יָשַׁ֥ב בָּהֵ֖ן לֽוֹט׃
                            </p>
                            
                            <p><span id="19_30" class="marker">וַיַּעַל֩ </span>ל֨וֹט מִצּ֜וֹעַר וַיֵּ֣שֶׁב בָּהָ֗ר וּשְׁתֵּ֤י בְנֹתָיו֙ עִמּ֔וֹ כִּ֥י
                                יָרֵ֖א לָשֶׁ֣בֶת בְּצ֑וֹעַר וַיֵּ֙שֶׁב֙ בַּמְּעָרָ֔ה ה֖וּא וּשְׁתֵּ֥י בְנֹתָֽיו׃
                            
                                <span id="19_31" class="marker">וַתֹּ֧אמֶר </span>הַבְּכִירָ֛ה אֶל־הַצְּעִירָ֖ה
                            </p>
                            <div class="s-q">אָבִ֣ינוּ זָקֵ֑ן וְאִ֨ישׁ אֵ֤ין בָּאָ֙רֶץ֙ לָב֣וֹא עָלֵ֔ינוּ כְּדֶ֖רֶךְ כָּל־הָאָֽרֶץ׃
                            
                                <span id="19_32" class="marker">לְכָ֨ה </span>נַשְׁקֶ֧ה אֶת־אָבִ֛ינוּ יַ֖יִן וְנִשְׁכְּבָ֣ה עִמּ֑וֹ וּנְחַיֶּ֥ה
                                מֵאָבִ֖ינוּ זָֽרַע׃
                            </div>
                            
                            <p><span id="19_33" class="marker">וַתַּשְׁקֶ֧יןָ </span>אֶת־אֲבִיהֶ֛ן יַ֖יִן בַּלַּ֣יְלָה ה֑וּא וַתָּבֹ֤א הַבְּכִירָה֙
                                וַתִּשְׁכַּ֣ב אֶת־אָבִ֔יהָ וְלֹֽא־יָדַ֥ע בְּשִׁכְבָ֖הּ וּבְקוּׄמָֽהּ׃</p>
                            
                            <p><span id="19_34" class="marker">וַֽיְהִי֙ </span>מִֽמָּחֳרָ֔ת וַתֹּ֤אמֶר הַבְּכִירָה֙ אֶל־הַצְּעִירָ֔ה</p>
                            <div class="s-q">הֵן־שָׁכַ֥בְתִּי אֶ֖מֶשׁ אֶת־אָבִ֑י נַשְׁקֶ֨נּוּ יַ֜יִן גַּם־הַלַּ֗יְלָה וּבֹ֙אִי֙ שִׁכְבִ֣י עִמּ֔וֹ
                                וּנְחַיֶּ֥ה מֵאָבִ֖ינוּ זָֽרַע׃</div>
                            
                            <p><span id="19_35" class="marker">וַתַּשְׁקֶ֜יןָ </span>גַּ֣ם בַּלַּ֧יְלָה הַה֛וּא אֶת־אֲבִיהֶ֖ן יָ֑יִן וַתָּ֤קָם
                                הַצְּעִירָה֙ וַתִּשְׁכַּ֣ב עִמּ֔וֹ וְלֹֽא־יָדַ֥ע בְּשִׁכְבָ֖הּ וּבְקֻמָֽהּ׃</p>
                            
                            <p><span id="19_36" class="marker">וַֽתַּהֲרֶ֛יןָ </span>שְׁתֵּ֥י בְנֽוֹת־ל֖וֹט מֵאֲבִיהֶֽן׃
                            
                                <span id="19_37" class="marker">וַתֵּ֤לֶד </span>הַבְּכִירָה֙ בֵּ֔ן וַתִּקְרָ֥א שְׁמ֖וֹ מוֹאָ֑ב ה֥וּא אֲבִֽי־מוֹאָ֖ב
                                עַד־הַיּֽוֹם׃
                            
                                <span id="19_38" class="marker">וְהַצְּעִירָ֤ה </span>גַם־הִוא֙ יָ֣לְדָה בֵּ֔ן וַתִּקְרָ֥א שְׁמ֖וֹ בֶּן־עַמִּ֑י ה֛וּא
                                אֲבִ֥י בְנֵֽי־עַמּ֖וֹן עַד־הַיּֽוֹם׃
                            </p>
                                
                            
                            <br>
                            <hr>
                            <div class="perek">כ</div>


                            <p><span id="20_1" class="marker">וַיִּסַּ֨ע </span>מִשָּׁ֤ם אַבְרָהָם֙ אַ֣רְצָה הַנֶּ֔גֶב וַיֵּ֥שֶׁב בֵּין־קָדֵ֖שׁ
                                וּבֵ֣ין שׁ֑וּר וַיָּ֖גָר בִּגְרָֽר׃
                            
                            <p><span id="20_2" class="marker">וַיֹּ֧אמֶר </span>אַבְרָהָ֛ם אֶל־שָׂרָ֥ה אִשְׁתּ֖וֹ</p>
                            <div class="a-q">אֲחֹ֣תִי הִ֑וא</div>
                            <p>וַיִּשְׁלַ֗ח אֲבִימֶ֙לֶךְ֙ מֶ֣לֶךְ גְּרָ֔ר וַיִּקַּ֖ח אֶת־שָׂרָֽה׃</p>
                            
                            <p><span id="20_3" class="marker">וַיָּבֹ֧א </span>אֱלֹהִ֛ים אֶל־אֲבִימֶ֖לֶךְ בַּחֲל֣וֹם הַלָּ֑יְלָה וַיֹּ֣אמֶר ל֗וֹ</p>
                            <div class="y-q">הִנְּךָ֥ מֵת֙ עַל־הָאִשָּׁ֣ה אֲשֶׁר־לָקַ֔חְתָּ וְהִ֖וא בְּעֻ֥לַת בָּֽעַל׃</div>
                            
                            <p><span id="20_4" class="marker">וַאֲבִימֶ֕לֶךְ </span>לֹ֥א קָרַ֖ב אֵלֶ֑יהָ וַיֹּאמַ֕ר </p>
                            <div class="s-q">אֲדֹנָ֕י הֲג֥וֹי גַּם־צַדִּ֖יק תַּהֲרֹֽג׃
                            
                                <span id="20_5" class="marker">הֲלֹ֨א </span>ה֤וּא אָֽמַר־לִי֙ <div class="small-space"></div><div class="a-q">אֲחֹ֣תִי הִ֔וא</div><div class="small-space"></div>
                                וְהִֽיא־גַם־הִ֥וא אָֽמְרָ֖ה <div class="small-space"></div><div class="i-q">אָחִ֣י ה֑וּא</div><div class="small-space"></div> בְּתָם־לְבָבִ֛י וּבְנִקְיֹ֥ן כַּפַּ֖י עָשִׂ֥יתִי
                                זֹֽאת׃
                            </div>
                            
                            <p><span id="20_6" class="marker">וַיֹּאמֶר֩ </span>אֵלָ֨יו הָֽאֱלֹהִ֜ים בַּחֲלֹ֗ם</p>
                            <div class="y-q">גַּ֣ם אָנֹכִ֤י יָדַ֙עְתִּי֙ כִּ֤י בְתָם־לְבָבְךָ֙ עָשִׂ֣יתָ זֹּ֔את וָאֶחְשֹׂ֧ךְ גַּם־אָנֹכִ֛י אֽוֹתְךָ֖
                                מֵחֲטוֹ־לִ֑י עַל־כֵּ֥ן לֹא־נְתַתִּ֖יךָ לִנְגֹּ֥עַ אֵלֶֽיהָ׃
                            
                                <span id="20_7" class="marker">וְעַתָּ֗ה </span>הָשֵׁ֤ב אֵֽשֶׁת־הָאִישׁ֙ כִּֽי־נָבִ֣יא ה֔וּא וְיִתְפַּלֵּ֥ל
                                בַּֽעַדְךָ֖ וֶֽחְיֵ֑ה וְאִם־אֵֽינְךָ֣ מֵשִׁ֗יב דַּ֚ע כִּי־מ֣וֹת תָּמ֔וּת אַתָּ֖ה וְכָל־אֲשֶׁר־לָֽךְ׃
                            </div>
                            
                            <p><span id="20_8" class="marker">וַיַּשְׁכֵּ֨ם </span>אֲבִימֶ֜לֶךְ בַּבֹּ֗קֶר וַיִּקְרָא֙ לְכָל־עֲבָדָ֔יו וַיְדַבֵּ֛ר
                                אֶת־כָּל־הַדְּבָרִ֥ים הָאֵ֖לֶּה בְּאָזְנֵיהֶ֑ם וַיִּֽירְא֥וּ הָאֲנָשִׁ֖ים מְאֹֽד׃
                            
                            <p><span id="20_9" class="marker">וַיִּקְרָ֨א </span>אֲבִימֶ֜לֶךְ לְאַבְרָהָ֗ם וַיֹּ֨אמֶר ל֜וֹ</p>
                            <div class="s-q">מֶֽה־עָשִׂ֤יתָ לָּ֙נוּ֙ וּמֶֽה־חָטָ֣אתִי לָ֔ךְ כִּֽי־הֵבֵ֧אתָ עָלַ֛י וְעַל־מַמְלַכְתִּ֖י חֲטָאָ֣ה
                                גְדֹלָ֑ה מַעֲשִׂים֙ אֲשֶׁ֣ר לֹא־יֵֽעָשׂ֔וּ עָשִׂ֖יתָ עִמָּדִֽי׃</div>
                            
                            <p><span id="20_10" class="marker">וַיֹּ֥אמֶר </span>אֲבִימֶ֖לֶךְ אֶל־אַבְרָהָ֑ם</p>
                            <div class="s-q">מָ֣ה רָאִ֔יתָ כִּ֥י עָשִׂ֖יתָ אֶת־הַדָּבָ֥ר הַזֶּֽה׃</div>
                            
                            <p><span id="20_11" class="marker">וַיֹּ֙אמֶר֙ </span>אַבְרָהָ֔ם</p>
                            <div class="a-q">כִּ֣י אָמַ֗רְתִּי רַ֚ק אֵין־יִרְאַ֣ת אֱלֹהִ֔ים בַּמָּק֖וֹם הַזֶּ֑ה וַהֲרָג֖וּנִי עַל־דְּבַ֥ר
                                אִשְׁתִּֽי׃
                                <br><br>
                                <span id="20_12" class="marker">וְגַם־אָמְנָ֗ה </span>אֲחֹתִ֤י בַת־אָבִי֙ הִ֔וא אַ֖ךְ לֹ֣א בַת־אִמִּ֑י וַתְּהִי־לִ֖י
                                לְאִשָּֽׁה׃
                            
                                <span id="20_13" class="marker">וַיְהִ֞י </span>כַּאֲשֶׁ֧ר הִתְע֣וּ אֹתִ֗י אֱלֹהִים֮ מִבֵּ֣ית אָבִי֒ וָאֹמַ֣ר לָ֔הּ
                                זֶ֣ה חַסְדֵּ֔ךְ אֲשֶׁ֥ר תַּעֲשִׂ֖י עִמָּדִ֑י אֶ֤ל כָּל־הַמָּקוֹם֙ אֲשֶׁ֣ר נָב֣וֹא שָׁ֔מָּה אִמְרִי־לִ֖י אָחִ֥י
                                הֽוּא׃
                            </div>
                            
                            <p><span id="20_14" class="marker">וַיִּקַּ֨ח </span>אֲבִימֶ֜לֶךְ צֹ֣אן וּבָקָ֗ר וַעֲבָדִים֙ וּשְׁפָחֹ֔ת וַיִּתֵּ֖ן
                                לְאַבְרָהָ֑ם וַיָּ֣שֶׁב ל֔וֹ אֵ֖ת שָׂרָ֥ה אִשְׁתּֽוֹ׃</p>
                            
                            <p><span id="20_15" class="marker">וַיֹּ֣אמֶר אֲבִימֶ֔לֶךְ </span></p>
                            <div class="s-q">הִנֵּ֥ה אַרְצִ֖י לְפָנֶ֑יךָ בַּטּ֥וֹב בְּעֵינֶ֖יךָ שֵֽׁב׃</div>
                            
                            <p><span id="20_16" class="marker">וּלְשָׂרָ֣ה </span>אָמַ֗ר </p>
                            <div class="s-q">הִנֵּ֨ה נָתַ֜תִּי אֶ֤לֶף כֶּ֙סֶף֙ לְאָחִ֔יךְ הִנֵּ֤ה הוּא־לָךְ֙ כְּס֣וּת עֵינַ֔יִם לְכֹ֖ל אֲשֶׁ֣ר
                                אִתָּ֑ךְ וְאֵ֥ת כֹּ֖ל וְנֹכָֽחַת׃</div>
                            
                            <p><span id="20_17" class="marker">וַיִּתְפַּלֵּ֥ל </span>אַבְרָהָ֖ם אֶל־הָאֱלֹהִ֑ים וַיִּרְפָּ֨א אֱלֹהִ֜ים
                                אֶת־אֲבִימֶ֧לֶךְ וְאֶת־אִשְׁתּ֛וֹ וְאַמְהֹתָ֖יו וַיֵּלֵֽדוּ׃
                            
                                <span id="20_18" class="marker">כִּֽי־עָצֹ֤ר </span>עָצַר֙ יְהוָ֔ה בְּעַ֥ד כָּל־רֶ֖חֶם לְבֵ֣ית אֲבִימֶ֑לֶךְ
                                עַל־דְּבַ֥ר שָׂרָ֖ה אֵ֥שֶׁת אַבְרָהָֽם׃
                            </p>
                            
                            
                            <br>
                            <hr>
                            <div class="perek">כא</div>


                            <p><span id="21_1" class="marker">וַֽיהוָ֛ה </span>פָּקַ֥ד אֶת־שָׂרָ֖ה כַּאֲשֶׁ֣ר אָמָ֑ר וַיַּ֧עַשׂ יְהוָ֛ה לְשָׂרָ֖ה
                                כַּאֲשֶׁ֥ר דִּבֵּֽר׃
                            
                                <span id="21_2" class="marker">וַתַּהַר֩ </span>וַתֵּ֨לֶד שָׂרָ֧ה לְאַבְרָהָ֛ם בֵּ֖ן לִזְקֻנָ֑יו לַמּוֹעֵ֕ד
                                אֲשֶׁר־דִּבֶּ֥ר אֹת֖וֹ אֱלֹהִֽים׃
                            </p>
                            
                            <p><span id="21_3" class="marker">וַיִּקְרָ֨א </span>אַבְרָהָ֜ם אֶֽת־שֶׁם־בְּנ֧וֹ הַנּֽוֹלַד־ל֛וֹ אֲשֶׁר־יָלְדָה־לּ֥וֹ
                                שָׂרָ֖ה יִצְחָֽק׃
                            
                                <span id="21_4" class="marker">וַיָּ֤מָל </span>אַבְרָהָם֙ אֶת־יִצְחָ֣ק בְּנ֔וֹ בֶּן־שְׁמֹנַ֖ת יָמִ֑ים כַּאֲשֶׁ֛ר
                                צִוָּ֥ה אֹת֖וֹ אֱלֹהִֽים׃
                            
                                <span id="21_5" class="marker">וְאַבְרָהָ֖ם </span>בֶּן־מְאַ֣ת שָׁנָ֑ה בְּהִוָּ֣לֶד ל֔וֹ אֵ֖ת יִצְחָ֥ק בְּנֽוֹ׃
                            </p>
                            
                            <p><span id="21_6" class="marker">וַתֹּ֣אמֶר </span>שָׂרָ֔ה</p>
                            <div class="a-q">צְחֹ֕ק עָ֥שָׂה לִ֖י אֱלֹהִ֑ים כָּל־הַשֹּׁמֵ֖עַ יִֽצְחַק־לִֽי׃</div>
                            
                            <p><span id="21_7" class="marker">וַתֹּ֗אמֶר </span>
                            <div class="a-q">מִ֤י מִלֵּל֙ לְאַבְרָהָ֔ם הֵינִ֥יקָה בָנִ֖ים שָׂרָ֑ה כִּֽי־יָלַ֥דְתִּי בֵ֖ן לִזְקֻנָֽיו׃</div>
                        
                            <p><span id="21_8" class="marker">וַיִּגְדַּ֥ל </span>הַיֶּ֖לֶד וַיִּגָּמַ֑ל וַיַּ֤עַשׂ אַבְרָהָם֙ מִשְׁתֶּ֣ה גָד֔וֹל
                                בְּי֖וֹם הִגָּמֵ֥ל אֶת־יִצְחָֽק׃
                        
                                <span id="21_9" class="marker">וַתֵּ֨רֶא </span>שָׂרָ֜ה אֶֽת־בֶּן־הָגָ֧ר הַמִּצְרִ֛ית אֲשֶׁר־יָלְדָ֥ה
                                לְאַבְרָהָ֖ם מְצַחֵֽק׃
                        
                                <span id="21_10" class="marker">וַתֹּ֙אמֶר֙ </span>לְאַבְרָהָ֔ם
                            </p>
                            <div class="a-q">גָּרֵ֛שׁ הָאָמָ֥ה הַזֹּ֖את וְאֶת־בְּנָ֑הּ כִּ֣י לֹ֤א יִירַשׁ֙ בֶּן־הָאָמָ֣ה הַזֹּ֔את עִם־בְּנִ֖י
                                עִם־יִצְחָֽק׃</div>
                        
                            <p><span id="21_11" class="marker">וַיֵּ֧רַע </span>הַדָּבָ֛ר מְאֹ֖ד בְּעֵינֵ֣י אַבְרָהָ֑ם עַ֖ל אוֹדֹ֥ת בְּנֽוֹ׃
                        
                                <span id="21_12" class="marker">וַיֹּ֨אמֶר </span>אֱלֹהִ֜ים אֶל־אַבְרָהָ֗ם
                            </p>
                            <div class="y-q">אַל־יֵרַ֤ע בְּעֵינֶ֙יךָ֙ עַל־הַנַּ֣עַר וְעַל־אֲמָתֶ֔ךָ כֹּל֩ אֲשֶׁ֨ר תֹּאמַ֥ר אֵלֶ֛יךָ שָׂרָ֖ה
                                שְׁמַ֣ע בְּקֹלָ֑הּ כִּ֣י בְיִצְחָ֔ק יִקָּרֵ֥א לְךָ֖ זָֽרַע׃
                                <br><br>
                                <span id="21_13" class="marker">וְגַ֥ם </span>אֶת־בֶּן־הָאָמָ֖ה לְג֣וֹי אֲשִׂימֶ֑נּוּ כִּ֥י זַרְעֲךָ֖ הֽוּא׃
                            </div>
                        
                            <p><span id="21_14" class="marker">וַיַּשְׁכֵּ֣ם </span>אַבְרָהָ֣ם׀ בַּבֹּ֡קֶר וַיִּֽקַּֽח־לֶחֶם֩ וְחֵ֨מַת מַ֜יִם
                                וַיִּתֵּ֣ן אֶל־הָ֠גָר שָׂ֧ם עַל־שִׁכְמָ֛הּ וְאֶת־הַיֶּ֖לֶד וַֽיְשַׁלְּחֶ֑הָ וַתֵּ֣לֶךְ וַתֵּ֔תַע בְּמִדְבַּ֖ר
                                בְּאֵ֥ר שָֽׁבַע׃
                        
                                <span id="21_15" class="marker">וַיִּכְל֥וּ </span>הַמַּ֖יִם מִן־הַחֵ֑מֶת וַתַּשְׁלֵ֣ךְ אֶת־הַיֶּ֔לֶד תַּ֖חַת
                                אַחַ֥ד הַשִּׂיחִֽם׃
                        
                                <span id="21_16" class="marker">וַתֵּלֶךְ֩ </span>וַתֵּ֨שֶׁב לָ֜הּ מִנֶּ֗גֶד הַרְחֵק֙ כִּמְטַחֲוֵ֣י קֶ֔שֶׁת כִּ֣י
                                אָֽמְרָ֔ה
                            </p>
                            <div class="s-q">אַל־אֶרְאֶ֖ה בְּמ֣וֹת הַיָּ֑לֶד</div>
                            <p>וַתֵּ֣שֶׁב מִנֶּ֔גֶד וַתִּשָּׂ֥א אֶת־קֹלָ֖הּ וַתֵּֽבְךְּ׃</p>
                        
                            <p><span id="21_17" class="marker">וַיִּשְׁמַ֣ע </span>אֱלֹהִים֮ אֶת־ק֣וֹל הַנַּעַר֒ וַיִּקְרָא֩ מַלְאַ֨ךְ אֱלֹהִ֤ים׀
                                אֶל־הָגָר֙ מִן־הַשָּׁמַ֔יִם וַיֹּ֥אמֶר לָ֖הּ</p>
                            <div class="y-q">מַה־לָּ֣ךְ הָגָ֑ר <br><br>אַל־תִּ֣ירְאִ֔י כִּֽי־שָׁמַ֧ע אֱלֹהִ֛ים אֶל־ק֥וֹל הַנַּ֖עַר בַּאֲשֶׁ֥ר
                                הוּא־שָֽׁם׃
                                <br><br>
                                <span id="21_18" class="marker">ק֚וּמִי </span>שְׂאִ֣י אֶת־הַנַּ֔עַר וְהַחֲזִ֥יקִי אֶת־יָדֵ֖ךְ בּ֑וֹ כִּֽי־לְג֥וֹי
                                גָּד֖וֹל אֲשִׂימֶֽנּוּ׃
                            </div>
                        
                            <p><span id="21_19" class="marker">וַיִּפְקַ֤ח </span>אֱלֹהִים֙ אֶת־עֵינֶ֔יהָ וַתֵּ֖רֶא בְּאֵ֣ר מָ֑יִם וַתֵּ֜לֶךְ
                                וַתְּמַלֵּ֤א אֶת־הַחֵ֙מֶת֙ מַ֔יִם וַתַּ֖שְׁקְ אֶת־הַנָּֽעַר׃</p>
                        
                            <p><span id="21_20" class="marker">וַיְהִ֧י </span>אֱלֹהִ֛ים אֶת־הַנַּ֖עַר וַיִּגְדָּ֑ל וַיֵּ֙שֶׁב֙ בַּמִּדְבָּ֔ר
                                וַיְהִ֖י רֹבֶ֥ה קַשָּֽׁת׃
                        
                                <span id="21_21" class="marker">וַיֵּ֖שֶׁב </span>בְּמִדְבַּ֣ר פָּארָ֑ן וַתִּֽקַּֽח־ל֥וֹ אִמּ֛וֹ אִשָּׁ֖ה מֵאֶ֥רֶץ
                                מִצְרָֽיִם׃
                            </p>
                        
                            <p><span id="21_22" class="marker">וַֽיְהִי֙ </span>בָּעֵ֣ת הַהִ֔וא וַיֹּ֣אמֶר אֲבִימֶ֗לֶךְ וּפִיכֹל֙ שַׂר־צְבָא֔וֹ
                                אֶל־אַבְרָהָ֖ם לֵאמֹ֑ר</p>
                            <div class="s-q">אֱלֹהִ֣ים עִמְּךָ֔ בְּכֹ֥ל אֲשֶׁר־אַתָּ֖ה עֹשֶֽׂה׃
                        
                                <span id="21_23" class="marker">וְעַתָּ֗ה </span>הִשָּׁ֨בְעָה לִּ֤י בֵֽאלֹהִים֙ הֵ֔נָּה אִם־תִּשְׁקֹ֣ר לִ֔י
                                וּלְנִינִ֖י וּלְנֶכְדִּ֑י כַּחֶ֜סֶד אֲשֶׁר־עָשִׂ֤יתִי עִמְּךָ֙ תַּעֲשֶׂ֣ה עִמָּדִ֔י וְעִם־הָאָ֖רֶץ
                                אֲשֶׁר־גַּ֥רְתָּה בָּֽהּ׃
                            </div>
                        
                            <p><span id="21_24" class="marker">וַיֹּ֙אמֶר֙ </span>אַבְרָהָ֔ם </p>
                            <div class="a-q">אָנֹכִ֖י אִשָּׁבֵֽעַ׃</div>
                        
                            <p><span id="21_25" class="marker">וְהוֹכִ֥חַ </span>אַבְרָהָ֖ם אֶת־אֲבִימֶ֑לֶךְ עַל־אֹדוֹת֙ בְּאֵ֣ר הַמַּ֔יִם אֲשֶׁ֥ר
                                גָּזְל֖וּ עַבְדֵ֥י אֲבִימֶֽלֶךְ׃</p>
                        
                            <p><span id="21_26" class="marker">וַיֹּ֣אמֶר </span>אֲבִימֶ֔לֶךְ </p>
                            <div class="s-q">לֹ֣א יָדַ֔עְתִּי מִ֥י עָשָׂ֖ה אֶת־הַדָּבָ֣ר הַזֶּ֑ה וְגַם־אַתָּ֞ה לֹא־הִגַּ֣דְתָּ לִּ֗י וְגַ֧ם
                                אָנֹכִ֛י לֹ֥א שָׁמַ֖עְתִּי בִּלְתִּ֥י הַיּֽוֹם׃</div>
                        
                            <p><span id="21_27" class="marker">וַיִּקַּ֤ח </span>אַבְרָהָם֙ צֹ֣אן וּבָקָ֔ר וַיִּתֵּ֖ן לַאֲבִימֶ֑לֶךְ וַיִּכְרְת֥וּ
                                שְׁנֵיהֶ֖ם בְּרִֽית׃</p>
                        
                            <p><span id="21_28" class="marker">וַיַּצֵּ֣ב </span>אַבְרָהָ֗ם אֶת־שֶׁ֛בַע כִּבְשֹׂ֥ת הַצֹּ֖אן לְבַדְּהֶֽן׃
                        
                            <p><span id="21_29" class="marker">וַיֹּ֥אמֶר </span>אֲבִימֶ֖לֶךְ אֶל־אַבְרָהָ֑ם</p>
                            <div class="s-q">מָ֣ה הֵ֗נָּה שֶׁ֤בַע כְּבָשֹׂת֙ הָאֵ֔לֶּה אֲשֶׁ֥ר הִצַּ֖בְתָּ לְבַדָּֽנָה׃</div>
                        
                            <p><span id="21_30" class="marker">וַיֹּ֕אמֶר </span>
                            <div class="a-q">כִּ֚י אֶת־שֶׁ֣בַע כְּבָשֹׂ֔ת תִּקַּ֖ח מִיָּדִ֑י בַּעֲבוּר֙ תִּֽהְיֶה־לִּ֣י לְעֵדָ֔ה כִּ֥י
                                חָפַ֖רְתִּי אֶת־הַבְּאֵ֥ר הַזֹּֽאת׃</div>
                        
                            <p><span id="21_31" class="marker">עַל־כֵּ֗ן </span>קָרָ֛א לַמָּק֥וֹם הַה֖וּא בְּאֵ֣ר שָׁ֑בַע כִּ֛י שָׁ֥ם נִשְׁבְּע֖וּ
                                שְׁנֵיהֶֽם׃</p>
                        
                            <p><span id="21_32" class="marker">וַיִּכְרְת֥וּ </span>בְרִ֖ית בִּבְאֵ֣ר שָׁ֑בַע וַיָּ֣קָם אֲבִימֶ֗לֶךְ וּפִיכֹל֙
                                שַׂר־צְבָא֔וֹ וַיָּשֻׁ֖בוּ אֶל־אֶ֥רֶץ פְּלִשְׁתִּֽים׃</p>
                        
                            <p><span id="21_33" class="marker">וַיִּטַּ֥ע </span>אֶ֖שֶׁל בִּבְאֵ֣ר שָׁ֑בַע וַיִּ֨קְרָא־שָׁ֔ם בְּשֵׁ֥ם יְהוָ֖ה אֵ֥ל
                                עוֹלָֽם׃
                        
                                <span id="21_34" class="marker">וַיָּ֧גָר </span>אַבְרָהָ֛ם בְּאֶ֥רֶץ פְּלִשְׁתִּ֖ים יָמִ֥ים רַבִּֽים׃
                            </p>
                            
                            
                            <br>
                            <hr>
                            <div class="perek">כב</div>

                            <p><span id="22_1" class="marker">וַיְהִ֗י </span>אַחַר֙ הַדְּבָרִ֣ים הָאֵ֔לֶּה וְהָ֣אֱלֹהִ֔ים נִסָּ֖ה אֶת־אַבְרָהָ֑ם
                                וַיֹּ֣אמֶר אֵלָ֔יו</p>
                            <div class="y-q">אַבְרָהָ֖ם</div>
                            <p>וַיֹּ֥אמֶר</p>
                            <div class="a-q">הִנֵּֽנִי׃</div>
                            
                            <p><span id="22_2" class="marker">וַיֹּ֡אמֶר </span></p>
                            <div class="y-q">קַח־נָ֠א אֶת־בִּנְךָ֨ אֶת־יְחִֽידְךָ֤ אֲשֶׁר־אָהַ֙בְתָּ֙ אֶת־יִצְחָ֔ק וְלֶךְ־לְךָ֔ אֶל־אֶ֖רֶץ
                                הַמֹּרִיָּ֑ה וְהַעֲלֵ֤הוּ שָׁם֙ לְעֹלָ֔ה עַ֚ל אַחַ֣ד הֶֽהָרִ֔ים אֲשֶׁ֖ר אֹמַ֥ר אֵלֶֽיךָ׃</div>
                            
                            <p><span id="22_3" class="marker">וַיַּשְׁכֵּ֨ם </span>אַבְרָהָ֜ם בַּבֹּ֗קֶר וַֽיַּחֲבֹשׁ֙ אֶת־חֲמֹר֔וֹ וַיִּקַּ֞ח
                                אֶת־שְׁנֵ֤י נְעָרָיו֙ אִתּ֔וֹ וְאֵ֖ת יִצְחָ֣ק בְּנ֑וֹ וַיְבַקַּע֙ עֲצֵ֣י עֹלָ֔ה וַיָּ֣קָם וַיֵּ֔לֶךְ אֶל־הַמָּק֖וֹם
                                אֲשֶׁר־אָֽמַר־ל֥וֹ הָאֱלֹהִֽים׃</p>
                            
                            <p><span id="22_4" class="marker">בַּיּ֣וֹם </span>הַשְּׁלִישִׁ֗י וַיִּשָּׂ֨א אַבְרָהָ֧ם אֶת־עֵינָ֛יו וַיַּ֥רְא
                                אֶת־הַמָּק֖וֹם מֵרָחֹֽק׃
                            
                                <span id="22_5" class="marker">וַיֹּ֨אמֶר </span>אַבְרָהָ֜ם אֶל־נְעָרָ֗יו
                            </p>
                            <div class="a-q">שְׁבוּ־לָכֶ֥ם פֹּה֙ עִֽם־הַחֲמ֔וֹר וַאֲנִ֣י וְהַנַּ֔עַר נֵלְכָ֖ה עַד־כֹּ֑ה וְנִֽשְׁתַּחֲוֶ֖ה
                                וְנָשׁ֥וּבָה אֲלֵיכֶֽם׃</div>
                            
                            <p><span id="22_6" class="marker">וַיִּקַּ֨ח </span>אַבְרָהָ֜ם אֶת־עֲצֵ֣י הָעֹלָ֗ה וַיָּ֙שֶׂם֙ עַל־יִצְחָ֣ק בְּנ֔וֹ
                                וַיִּקַּ֣ח בְּיָד֔וֹ אֶת־הָאֵ֖שׁ וְאֶת־הַֽמַּאֲכֶ֑לֶת וַיֵּלְכ֥וּ שְׁנֵיהֶ֖ם יַחְדָּֽו׃</p>
                            
                            <p><span id="22_7" class="marker">וַיֹּ֨אמֶר </span>יִצְחָ֜ק אֶל־אַבְרָהָ֤ם אָבִיו֙ וַיֹּ֣אמֶר </p>
                            <div class="s-q">אָבִ֔י </div>
                            <p>וַיֹּ֖אמֶר </p>
                            <div class="a-q">הִנֶּ֣נִּֽי בְנִ֑י </div>
                            <p>וַיֹּ֗אמֶר </p>
                            <div class="s-q">הִנֵּ֤ה הָאֵשׁ֙ וְהָ֣עֵצִ֔ים וְאַיֵּ֥ה הַשֶּׂ֖ה לְעֹלָֽה׃</div>
                            
                            <p><span id="22_8" class="marker">וַיֹּ֙אמֶר֙ </span>אַבְרָהָ֔ם </p>
                            <div class="a-q">אֱלֹהִ֞ים יִרְאֶה־לּ֥וֹ הַשֶּׂ֛ה לְעֹלָ֖ה בְּנִ֑י</div>
                            <p> וַיֵּלְכ֥וּ שְׁנֵיהֶ֖ם יַחְדָּֽו׃
                            
                                <span id="22_9" class="marker">וַיָּבֹ֗אוּ </span>אֶֽל־הַמָּקוֹם֮ אֲשֶׁ֣ר אָֽמַר־ל֣וֹ הָאֱלֹהִים֒ וַיִּ֨בֶן שָׁ֤ם
                                אַבְרָהָם֙ אֶת־הַמִּזְבֵּ֔חַ וַֽיַּעֲרֹ֖ךְ אֶת־הָעֵצִ֑ים וַֽיַּעֲקֹד֙ אֶת־יִצְחָ֣ק בְּנ֔וֹ וַיָּ֤שֶׂם אֹתוֹ֙
                                עַל־הַמִּזְבֵּ֔חַ מִמַּ֖עַל לָעֵצִֽים׃
                            </p>
                            
                            <p><span id="22_10" class="marker">וַיִּשְׁלַ֤ח </span>אַבְרָהָם֙ אֶת־יָד֔וֹ וַיִּקַּ֖ח אֶת־הַֽמַּאֲכֶ֑לֶת לִשְׁחֹ֖ט
                                אֶת־בְּנֽוֹ׃
                            
                            <p><span id="22_11" class="marker">וַיִּקְרָ֨א </span>אֵלָ֜יו מַלְאַ֤ךְ יְהוָה֙ מִן־הַשָּׁמַ֔יִם וַיֹּ֖אמֶר</p>
                            <div class="y-q">אַבְרָהָ֣ם׀ אַבְרָהָ֑ם</div>
                            <p>וַיֹּ֖אמֶר </p>
                            <div class="a-q">הִנֵּֽנִי׃</div>
                            
                            <p><span id="22_12" class="marker">וַיֹּ֗אמֶר </span></p>
                            <div class="y-q">אַל־תִּשְׁלַ֤ח יָֽדְךָ֙ אֶל־הַנַּ֔עַר וְאַל־תַּ֥עַשׂ ל֖וֹ מְא֑וּמָּה כִּ֣י׀ עַתָּ֣ה יָדַ֗עְתִּי
                                כִּֽי־יְרֵ֤א אֱלֹהִים֙ אַ֔תָּה וְלֹ֥א חָשַׂ֛כְתָּ אֶת־בִּנְךָ֥ אֶת־יְחִידְךָ֖ מִמֶּֽנִּי׃</div>
                            
                            <p><span id="22_13" class="marker">וַיִּשָּׂ֨א </span>אַבְרָהָ֜ם אֶת־עֵינָ֗יו וַיַּרְא֙ וְהִנֵּה־אַ֔יִל אַחַ֕ר נֶאֱחַ֥ז
                                בַּסְּבַ֖ךְ בְּקַרְנָ֑יו וַיֵּ֤לֶךְ אַבְרָהָם֙ וַיִּקַּ֣ח אֶת־הָאַ֔יִל וַיַּעֲלֵ֥הוּ לְעֹלָ֖ה תַּ֥חַת בְּנֽוֹ׃</p>
                            
                            <p><span id="22_14" class="marker">וַיִּקְרָ֧א </span>אַבְרָהָ֛ם שֵֽׁם־הַמָּק֥וֹם הַה֖וּא יְהוָ֣ה׀ יִרְאֶ֑ה אֲשֶׁר֙
                                יֵאָמֵ֣ר הַיּ֔וֹם בְּהַ֥ר יְהוָ֖ה יֵרָאֶֽה׃
                            
                            <p><span id="22_15" class="marker">וַיִּקְרָ֛א </span>מַלְאַ֥ךְ יְהוָ֖ה אֶל־אַבְרָהָ֑ם שֵׁנִ֖ית מִן־הַשָּׁמָֽיִם׃
                            
                                <span id="22_16" class="marker">וַיֹּ֕אמֶר </span>
                            <div class="y-q">בִּ֥י נִשְׁבַּ֖עְתִּי נְאֻם־יְהוָ֑ה כִּ֗י יַ֚עַן אֲשֶׁ֤ר עָשִׂ֙יתָ֙ אֶת־הַדָּבָ֣ר הַזֶּ֔ה וְלֹ֥א
                                חָשַׂ֖כְתָּ אֶת־בִּנְךָ֥ אֶת־יְחִידֶֽךָ׃
                            
                                <span id="22_17" class="marker">כִּֽי־בָרֵ֣ךְ </span>אֲבָרֶכְךָ֗ וְהַרְבָּ֨ה אַרְבֶּ֤ה אֶֽת־זַרְעֲךָ֙ כְּכוֹכְבֵ֣י
                                הַשָּׁמַ֔יִם וְכַח֕וֹל אֲשֶׁ֖ר עַל־שְׂפַ֣ת הַיָּ֑ם וְיִרַ֣שׁ זַרְעֲךָ֔ אֵ֖ת שַׁ֥עַר אֹיְבָֽיו׃
                            
                                <span id="22_18" class="marker">וְהִתְבָּרֲכ֣וּ </span>בְזַרְעֲךָ֔ כֹּ֖ל גּוֹיֵ֣י הָאָ֑רֶץ עֵ֕קֶב אֲשֶׁ֥ר שָׁמַ֖עְתָּ
                                בְּקֹלִֽי׃
                            </div>
                            
                            <p><span id="22_19" class="marker">וַיָּ֤שָׁב </span>אַבְרָהָם֙ אֶל־נְעָרָ֔יו וַיָּקֻ֛מוּ וַיֵּלְכ֥וּ יַחְדָּ֖ו
                                אֶל־בְּאֵ֣ר שָׁ֑בַע וַיֵּ֥שֶׁב אַבְרָהָ֖ם בִּבְאֵ֥ר שָֽׁבַע׃</p>
                            
                            <p><span id="22_20" class="marker">וַיְהִ֗י </span>אַחֲרֵי֙ הַדְּבָרִ֣ים הָאֵ֔לֶּה וַיֻּגַּ֥ד לְאַבְרָהָ֖ם לֵאמֹ֑ר</p>
                            <div class="i-q">הִ֠נֵּה יָלְדָ֨ה מִלְכָּ֥ה גַם־הִ֛וא בָּנִ֖ים לְנָח֥וֹר אָחִֽיךָ׃</div>
                            
                            <p><span id="22_21" class="marker">אֶת־ע֥וּץ </span>בְּכֹר֖וֹ וְאֶת־בּ֣וּז אָחִ֑יו וְאֶת־קְמוּאֵ֖ל אֲבִ֥י אֲרָֽם׃
                            
                                <span id="22_22" class="marker">וְאֶת־כֶּ֣שֶׂד </span>וְאֶת־חֲז֔וֹ וְאֶת־פִּלְדָּ֖שׁ וְאֶת־יִדְלָ֑ף וְאֵ֖ת בְּתוּאֵֽל׃
                            
                                <span id="22_23" class="marker">וּבְתוּאֵ֖ל </span>יָלַ֣ד אֶת־רִבְקָ֑ה שְׁמֹנָ֥ה אֵ֙לֶּה֙ יָלְדָ֣ה מִלְכָּ֔ה לְנָח֖וֹר
                                אֲחִ֥י אַבְרָהָֽם׃
                            
                                <span id="22_24" class="marker">וּפִֽילַגְשׁ֖וֹ </span>וּשְׁמָ֣הּ רְאוּמָ֑ה וַתֵּ֤לֶד גַּם־הִוא֙ אֶת־טֶ֣בַח
                            וְאֶת־גַּ֔חַם וְאֶת־תַּ֖חַשׁ וְאֶֽת־מַעֲכָֽה׃
                            </p>

                        </div>
                    </div>
                </div>
            </div>
        </div>
    </div>
</body>
<script src="./js/scroll-sizer.js"></script>
<script src="./js/markers.js"></script>
</html>