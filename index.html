<!DOCTYPE html>
<html lang="he">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Parashat Noach</title>
    <link rel="stylesheet" href="styles/parashah.css">
</head>
<body>
    <div class="container" id="container">
        <div class="scroll-top" id="scrollTop"></div>
        <div class="scroll-body" id="scrollBody"></div>
        <div class="scroll-bottom" id="scrollBottom"></div>
        <div class="content" id="text">
            <div class="divo">
                <!-- Title box -->
                <div id="title-box">
                    <div class="title">פרשת נח</div>
                    <div class="par">בראשית, ו', ט' - י"א, ל"ב'</div>
                </div>
                <!-- Main text -->
                <div class="two-columns">
                    <!-- Column for verses -->
                    <div id="numberColumn" class="index"></div>

                    <!-- Text -->
                    <div class="verses">
                        <div class="perek">ו</div>
                        <div>
                            
                            <p><span id="6_9" class="marker">אֵ֚לֶּה </span>תּוֹלְדֹ֣ת נֹ֔חַ</p>
                            <p>נֹ֗חַ אִ֥ישׁ צַדִּ֛יק תָּמִ֥ים הָיָ֖ה בְּדֹֽרֹתָ֑יו אֶת־הָֽאֱלֹהִ֖ים הִֽתְהַלֶּךְ־נֹֽחַ׃</p>
                           
                            <p> <span id="6_10" class="marker">וַיּ֥וֹלֶד </span>נֹ֖חַ שְׁלֹשָׁ֣ה בָנִ֑ים אֶת־שֵׁ֖ם אֶת־חָ֥ם וְאֶת־יָֽפֶת׃</p>
                            
                            
                            <p><span id="6_11" class="marker">וַתִּשָּׁחֵ֥ת </span>הָאָ֖רֶץ לִפְנֵ֣י הָֽאֱלֹהִ֑ים וַתִּמָּלֵ֥א הָאָ֖רֶץ חָמָֽס׃ <span id="6_12"
                                    class="marker inside">וַיַּ֧רְא </span>אֱלֹהִ֛ים אֶת־הָאָ֖רֶץ וְהִנֵּ֣ה נִשְׁחָ֑תָה כִּֽי־הִשְׁחִ֧ית כָּל־בָּשָׂ֛ר
                                אֶת־דַּרְכּ֖וֹ עַל־הָאָֽרֶץ׃</p>
                            
                            <p><span id="6_13" class="marker">וַיֹּ֨אמֶר </span>אֱלֹהִ֜ים לְנֹ֗חַ</p>
                            <div class="y-q">קֵ֤ץ כָּל־בָּשָׂר֙ בָּ֣א לְפָנַ֔י כִּֽי־מָלְאָ֥ה הָאָ֛רֶץ חָמָ֖ס מִפְּנֵיהֶ֑ם וְהִנְנִ֥י מַשְׁחִיתָ֖ם
                                אֶת־הָאָֽרֶץ׃
                                <br><br>
                                <span id="6_14" class="marker inside">עֲשֵׂ֤ה </span>לְךָ֙ תֵּבַ֣ת עֲצֵי־גֹ֔פֶר קִנִּ֖ים תַּֽעֲשֶׂ֣ה אֶת־הַתֵּבָ֑ה
                                וְכָֽפַרְתָּ֥ אֹתָ֛הּ מִבַּ֥יִת וּמִח֖וּץ בַּכֹּֽפֶר׃
                            
                                <span id="6_15" class="marker inside">וְזֶ֕ה </span>אֲשֶׁ֥ר תַּֽעֲשֶׂ֖ה אֹתָ֑הּ<br><br> שְׁלֹ֧שׁ מֵא֣וֹת אַמָּ֗ה אֹ֚רֶךְ
                                הַתֵּבָ֔ה חֲמִשִּׁ֤ים אַמָּה֙ רָחְבָּ֔הּ וּשְׁלֹשִׁ֥ים אַמָּ֖ה קוֹמָתָֽהּ׃
                            
                                <span id="6_16" class="marker inside">צֹ֣הַר׀ </span>תַּעֲשֶׂ֣ה לַתֵּבָ֗ה וְאֶל־אַמָּה֙ תְּכַלֶ֣נָּה מִלְמַ֔עְלָה וּפֶ֥תַח
                                הַתֵּבָ֖ה בְּצִדָּ֣הּ תָּשִׂ֑ים תַּחְתִּיִּ֛ם שְׁנִיִּ֥ם וּשְׁלִשִׁ֖ים תַּֽעֲשֶֽׂהָ׃
                                <br><br>
                                <span id="6_17" class="marker inside">וַאֲנִ֗י </span>
                                הִנְנִי֩ מֵבִ֨יא אֶת־הַמַּבּ֥וּל מַ֙יִם֙ עַל־הָאָ֔רֶץ לְשַׁחֵ֣ת כָּל־בָּשָׂ֗ר אֲשֶׁר־בּוֹ֙ ר֣וּחַ חַיִּ֔ים
                                מִתַּ֖חַת הַשָּׁמָ֑יִם כֹּ֥ל אֲשֶׁר־בָּאָ֖רֶץ יִגְוָֽע׃
                                <br><br>
                                <span id="6_18" class="marker inside">וַהֲקִמֹתִ֥י </span>אֶת־בְּרִיתִ֖י אִתָּ֑ךְ וּבָאתָ֙ אֶל־הַתֵּבָ֔ה אַתָּ֕ה וּבָנֶ֛יךָ
                                וְאִשְׁתְּךָ֥ וּנְשֵֽׁי־בָנֶ֖יךָ אִתָּֽךְ׃
                                <br><br>
                                <span id="6_19" class="marker inside">וּמִכָּל־הָ֠חַי </span>מִֽכָּל־בָּשָׂ֞ר שְׁנַ֧יִם מִכֹּ֛ל תָּבִ֥יא אֶל־הַתֵּבָ֖ה
                                לְהַחֲיֹ֣ת אִתָּ֑ךְ זָכָ֥ר וּנְקֵבָ֖ה יִֽהְיֽוּ׃
                            
                                <span id="6_20" class="marker inside">מֵהָע֣וֹף </span>לְמִינֵ֗הוּ וּמִן־הַבְּהֵמָה֙ לְמִינָ֔הּ מִכֹּ֛ל רֶ֥מֶשׂ הָֽאֲדָמָ֖ה
                                לְמִינֵ֑הוּ שְׁנַ֧יִם מִכֹּ֛ל יָבֹ֥אוּ אֵלֶ֖יךָ לְהַֽחֲיֽוֹת׃
                                <br><br>
                                <span id="6_21" class="marker inside">וְאַתָּ֣ה </span>קַח־לְךָ֗ מִכָּל־מַֽאֲכָל֙ אֲשֶׁ֣ר יֵֽאָכֵ֔ל וְאָסַפְתָּ֖ אֵלֶ֑יךָ
                                וְהָיָ֥ה לְךָ֛ וְלָהֶ֖ם לְאָכְלָֽה׃
                            </div>
                            
                            <p><span id="6_22" class="marker"></span>וַיַּ֖עַשׂ </span>נֹ֑חַ כְּ֠כֹל אֲשֶׁ֨ר צִוָּ֥ה אֹת֛וֹ אֱלֹהִ֖ים כֵּ֥ן עָשָֽׂה׃</p>
                            <hr>
                            <div class="perek">ז</div>
                            
                            <p><span id="7_1" class="marker"></span>וַיֹּ֤אמֶר </span>יְהוָה֙ לְנֹ֔חַ</p>
                            <div class="y-q">בֹּֽא־אַתָּ֥ה וְכָל־בֵּיתְךָ֖ אֶל־הַתֵּבָ֑ה כִּֽי־אֹתְךָ֥ רָאִ֛יתִי צַדִּ֥יק לְפָנַ֖י בַּדּ֥וֹר
                                הַזֶּֽה׃
                                <br><br>
                                <span id="7_2" class="marker inside">מִכֹּ֣ל׀ </span>הַבְּהֵמָ֣ה הַטְּהוֹרָ֗ה תִּֽקַּח־לְךָ֛ שִׁבְעָ֥ה שִׁבְעָ֖ה
                                אִ֣ישׁ וְאִשְׁתּ֑וֹ וּמִן־הַבְּהֵמָ֡ה אֲ֠שֶׁר לֹ֣א טְהֹרָ֥ה הִ֛וא שְׁנַ֖יִם אִ֥ישׁ וְאִשְׁתּֽוֹ׃
                            
                                <span id="7_3" class="marker inside">גַּ֣ם </span>מֵע֧וֹף הַשָּׁמַ֛יִם שִׁבְעָ֥ה שִׁבְעָ֖ה זָכָ֣ר וּנְקֵבָ֑ה
                                לְחַיּ֥וֹת זֶ֖רַע עַל־פְּנֵ֥י כָל־הָאָֽרֶץ׃
                            
                                <span id="7_4" class="marker inside">כִּי֩ </span>לְיָמִ֨ים ע֜וֹד שִׁבְעָ֗ה אָֽנֹכִי֙ מַמְטִ֣יר עַל־הָאָ֔רֶץ
                                אַרְבָּעִ֣ים י֔וֹם וְאַרְבָּעִ֖ים לָ֑יְלָה וּמָחִ֗יתִי אֶֽת־כָּל־הַיְקוּם֙ אֲשֶׁ֣ר עָשִׂ֔יתִי מֵעַ֖ל פְּנֵ֥י
                                הָֽאֲדָמָֽה׃
                            </div>
                            
                           
                            <p><span id="7_5" class="marker">וַיַּ֖עַשׂ </span>נֹ֑חַ כְּכֹ֥ל אֲשֶׁר־צִוָּ֖הוּ יְהוָֽה׃</p>
                            
                            
                            <p><span id="7_6" class="marker"></span>וְנֹ֕חַ </span>בֶּן־שֵׁ֥שׁ מֵא֖וֹת שָׁנָ֑ה וְהַמַּבּ֣וּל הָיָ֔ה מַ֖יִם עַל־הָאָֽרֶץ׃
                            
                                <span id="7_7" class="marker inside">וַיָּ֣בֹא </span>נֹ֗חַ וּ֠בָנָיו וְאִשְׁתּ֧וֹ וּנְשֵֽׁי־בָנָ֛יו אִתּ֖וֹ
                                אֶל־הַתֵּבָ֑ה מִפְּנֵ֖י מֵ֥י הַמַּבּֽוּל׃
                            </p>
                            
                            <p><span id="7_8" class="marker">מִן־הַבְּהֵמָה֙ </span>הַטְּהוֹרָ֔ה וּמִן־הַ֨בְּהֵמָ֔ה אֲשֶׁ֥ר אֵינֶ֖נָּה טְהֹרָ֑ה וּמִ֨ן־הָע֔וֹף וְכֹ֥ל אֲשֶׁר־רֹמֵ֖שׂ
                                עַל־הָֽאֲדָמָֽה׃
                            
                                <span id="7_9" class="marker inside">שְׁנַ֨יִם </span>שְׁנַ֜יִם בָּ֧אוּ אֶל־נֹ֛חַ אֶל־הַתֵּבָ֖ה זָכָ֣ר וּנְקֵבָ֑ה
                                כַּֽאֲשֶׁ֛ר צִוָּ֥ה אֱלֹהִ֖ים אֶת־נֹֽחַ׃
                            
                                <span id="7_10" class="marker inside">וַֽיְהִ֖י </span>לְשִׁבְעַ֣ת הַיָּמִ֑ים וּמֵ֣י הַמַּבּ֔וּל הָי֖וּ עַל־הָאָֽרֶץ׃
                            </p>
                            
                            
                            <p><span id="7_11" class="marker">בִּשְׁנַ֨ת </span>שֵׁשׁ־מֵא֤וֹת שָׁנָה֙ לְחַיֵּי־נֹ֔חַ בַּחֹ֙דֶשׁ֙ הַשֵּׁנִ֔י בְּשִׁבְעָֽה־עָשָׂ֥ר י֖וֹם לַחֹ֑דֶשׁ בַּיּ֣וֹם
                                הַזֶּ֗ה נִבְקְעוּ֙ כָּֽל־מַעְיְנֹת֙ תְּה֣וֹם רַבָּ֔ה וַאֲרֻבֹּ֥ת הַשָּׁמַ֖יִם נִפְתָּֽחוּ׃
                            
                                <span id="7_12" class="marker inside">וַֽיְהִ֥י </span>הַגֶּ֖שֶׁם עַל־הָאָ֑רֶץ אַרְבָּעִ֣ים י֔וֹם וְאַרְבָּעִ֖ים
                                לָֽיְלָה׃
                            
                                <span id="7_13" class="marker inside">בְּעֶ֨צֶם </span>הַיּ֤וֹם הַזֶּה֙ בָּ֣א נֹ֔חַ וְשֵׁם־וְחָ֥ם וָיֶ֖פֶת
                                בְּנֵי־נֹ֑חַ וְאֵ֣שֶׁת נֹ֗חַ וּשְׁלֹ֧שֶׁת נְשֵֽׁי־בָנָ֛יו אִתָּ֖ם אֶל־הַתֵּבָֽה׃
                            
                                <span id="7_14" class="marker inside">הֵ֜מָּה </span>וְכָל־הַֽחַיָּ֣ה לְמִינָ֗הּ וְכָל־הַבְּהֵמָה֙ לְמִינָ֔הּ
                                וְכָל־הָרֶ֛מֶשׂ הָרֹמֵ֥שׂ עַל־הָאָ֖רֶץ לְמִינֵ֑הוּ וְכָל־הָע֣וֹף לְמִינֵ֔הוּ כֹּ֖ל צִפּ֥וֹר כָּל־כָּנָֽף׃
                            
                                <span id="7_15" class="marker inside">וַיָּבֹ֥אוּ </span>אֶל־נֹ֖חַ אֶל־הַתֵּבָ֑ה שְׁנַ֤יִם שְׁנַ֙יִם֙
                                מִכָּל־הַבָּשָׂ֔ר אֲשֶׁר־בּ֖וֹ ר֥וּחַ חַיִּֽים׃
                            
                                <span id="7_16" class="marker inside">וְהַבָּאִ֗ים </span>זָכָ֨ר וּנְקֵבָ֤ה מִכָּל־בָּשָׂר֙ בָּ֔אוּ כַּֽאֲשֶׁ֛ר
                                צִוָּ֥ה אֹת֖וֹ אֱלֹהִ֑ים וַיִּסְגֹּ֥ר יְהוָ֖ה בַּֽעֲדֽוֹ׃
                            </p>
                            
                            
                            <p><span id="7_17" class="marker">וַֽיְהִ֧י </span>הַמַּבּ֛וּל אַרְבָּעִ֥ים י֖וֹם עַל־הָאָ֑רֶץ וַיִּרְבּ֣וּ הַמַּ֗יִם וַיִּשְׂאוּ֙ אֶת־הַתֵּבָ֔ה וַתָּ֖רָם
                                מֵעַ֥ל הָאָֽרֶץ׃
                            
                                <span id="7_18" class="marker inside">וַיִּגְבְּר֥וּ </span>הַמַּ֛יִם וַיִּרְבּ֥וּ מְאֹ֖ד עַל־הָאָ֑רֶץ וַתֵּ֥לֶךְ
                                הַתֵּבָ֖ה עַל־פְּנֵ֥י הַמָּֽיִם׃
                            
                                <span id="7_19" class="marker inside">וְהַמַּ֗יִם </span>גָּ֥בְר֛וּ מְאֹ֥ד מְאֹ֖ד עַל־הָאָ֑רֶץ וַיְכֻסּ֗וּ
                                כָּל־הֶֽהָרִים֙ הַגְּבֹהִ֔ים אֲשֶׁר־תַּ֖חַת כָּל־הַשָּׁמָֽיִם׃
                            
                                <span id="7_20" class="marker inside">חֲמֵ֨שׁ </span>עֶשְׂרֵ֤ה אַמָּה֙ מִלְמַ֔עְלָה גָּבְר֖וּ הַמָּ֑יִם וַיְכֻסּ֖וּ
                                הֶהָרִֽים׃
                            </p>
                            
                            
                            <p><span id="7_21" class="marker">וַיִּגְוַ֞ע </span>כָּל־בָּשָׂ֣ר׀ הָרֹמֵ֣שׂ עַל־הָאָ֗רֶץ בָּע֤וֹף וּבַבְּהֵמָה֙ וּבַ֣חַיָּ֔ה וּבְכָל־הַשֶּׁ֖רֶץ הַשֹּׁרֵ֣ץ
                                עַל־הָאָ֑רֶץ וְכֹ֖ל הָאָדָֽם׃
                            
                                <span id="7_22" class="marker inside">כֹּ֡ל </span>אֲשֶׁר֩ נִשְׁמַת־ר֨וּחַ חַיִּ֜ים בְּאַפָּ֗יו מִכֹּ֛ל אֲשֶׁ֥ר
                                בֶּחָֽרָבָ֖ה מֵֽתוּ׃
                            
                                <span id="7_23" class="marker inside">וַיִּ֜מַח </span>אֶֽת־כָּל־הַיְק֣וּם׀ אֲשֶׁ֣ר׀ עַל־פְּנֵ֣י הָֽאֲדָמָ֗ה מֵאָדָ֤ם
                                עַד־בְּהֵמָה֙ עַד־רֶ֙מֶשׂ֙ וְעַד־ע֣וֹף הַשָּׁמַ֔יִם וַיִּמָּח֖וּ מִן־הָאָ֑רֶץ וַיִשָּׁ֧אֶר אַךְ־נֹ֛חַ וַֽאֲשֶׁ֥ר
                                אִתּ֖וֹ בַּתֵּבָֽה׃
                            </p>
                            
                            
                            <p><span id="7_24" class="marker">וַיִּגְבְּר֥וּ </span>הַמַּ֖יִם עַל־הָאָ֑רֶץ חֲמִשִּׁ֥ים וּמְאַ֖ת יֽוֹם׃</p>
                            <hr>
                            <div class="perek">ח</div>
                            
                            <p><span id="8_1" class="marker">וַיִּזְכֹּ֤ר </span>אֱלֹהִים֙ אֶת־נֹ֔חַ וְאֵ֤ת כָּל־הַֽחַיָּה֙ וְאֶת־כָּל־הַבְּהֵמָ֔ה אֲשֶׁ֥ר אִתּ֖וֹ בַּתֵּבָ֑ה וַיַּעֲבֵ֨ר
                                אֱלֹהִ֥ים ר֙וּחַ֙ עַל־הָאָ֔רֶץ וַיָּשֹׁ֖כּוּ הַמָּֽיִם׃
                            
                                <span id="8_2" class="marker inside">וַיִּסָּֽכְרוּ֙ </span>מַעְיְנֹ֣ת תְּה֔וֹם וַֽאֲרֻבֹּ֖ת הַשָּׁמָ֑יִם
                                וַיִּכָּלֵ֥א הַגֶּ֖שֶׁם מִן־הַשָּׁמָֽיִם׃
                            
                                <span id="8_3" class="marker inside">וַיָּשֻׁ֧בוּ </span>הַמַּ֛יִם מֵעַ֥ל הָאָ֖רֶץ הָל֣וֹךְ וָשׁ֑וֹב וַיַּחְסְר֣וּ
                                הַמַּ֔יִם מִקְצֵ֕ה חֲמִשִּׁ֥ים וּמְאַ֖ת יֽוֹם׃
                            </p>
                            
                            
                            <p><span id="8_4" class="marker">וַתָּ֤נַח </span>הַתֵּבָה֙ בַּחֹ֣דֶשׁ הַשְּׁבִיעִ֔י בְּשִׁבְעָה־עָשָׂ֥ר י֖וֹם לַחֹ֑דֶשׁ עַ֖ל הָרֵ֥י אֲרָרָֽט׃
                            
                                <span id="8_5" class="marker inside">וְהַמַּ֗יִם </span>הָיוּ֙ הָל֣וֹךְ וְחָס֔וֹר עַ֖ד הַחֹ֣דֶשׁ הָֽעֲשִׂירִ֑י
                                בָּֽעֲשִׂירִי֙ בְּאֶחָ֣ד לַחֹ֔דֶשׁ נִרְא֖וּ רָאשֵׁ֥י הֶֽהָרִֽים׃
                            </p>
                            
                            
                            <p><span id="8_6" class="marker">וַֽיְהִ֕י </span>מִקֵּ֖ץ אַרְבָּעִ֣ים י֑וֹם וַיִּפְתַּ֣ח נֹ֔חַ אֶת־חַלּ֥וֹן הַתֵּבָ֖ה אֲשֶׁ֥ר עָשָֽׂה׃
                            
                                <span id="8_7" class="marker inside">וַיְשַׁלַּ֖ח </span>אֶת־הָֽעֹרֵ֑ב וַיֵּצֵ֤א יָצוֹא֙ וָשׁ֔וֹב עַד־יְבֹ֥שֶׁת
                                הַמַּ֖יִם מֵעַ֥ל הָאָֽרֶץ׃
                            
                                <span id="8_8" class="marker inside">וַיְשַׁלַּ֥ח </span>אֶת־הַיּוֹנָ֖ה מֵאִתּ֑וֹ לִרְאוֹת֙ הֲקַ֣לּוּ הַמַּ֔יִם
                                מֵעַ֖ל פְּנֵ֥י הָֽאֲדָמָֽה׃
                            
                                <span id="8_9" class="marker inside">וְלֹֽא־מָצְאָה֩ </span>הַיּוֹנָ֨ה מָנ֜וֹחַ לְכַף־רַגְלָ֗הּ וַתָּ֤שָׁב אֵלָיו֙
                                אֶל־הַתֵּבָ֔ה כִּי־מַ֖יִם עַל־פְּנֵ֣י כָל־הָאָ֑רֶץ וַיִּשְׁלַ֤ח יָדוֹ֙ וַיִּקָּחֶ֔הָ וַיָּבֵ֥א אֹתָ֛הּ אֵלָ֖יו
                                אֶל־הַתֵּבָֽה׃
                            
                                <span id="8_10" class="marker inside">וַיָּ֣חֶל </span>ע֔וֹד שִׁבְעַ֥ת יָמִ֖ים אֲחֵרִ֑ים וַיֹּ֛סֶף שַׁלַּ֥ח
                                אֶת־הַיּוֹנָ֖ה מִן־הַתֵּבָֽה׃
                            
                                <span id="8_11" class="marker inside">וַתָּבֹ֨א </span>אֵלָ֤יו הַיּוֹנָה֙ לְעֵ֣ת עֶ֔רֶב וְהִנֵּ֥ה עֲלֵה־זַ֖יִת טָרָ֣ף
                                בְּפִ֑יהָ וַיֵּ֣דַע נֹ֔חַ כִּי־קַ֥לּוּ הַמַּ֖יִם מֵעַ֥ל הָאָֽרֶץ׃
                            
                                <span id="8_12" class="marker inside">וַיִּיָּ֣חֶל </span>ע֔וֹד שִׁבְעַ֥ת יָמִ֖ים אֲחֵרִ֑ים וַיְשַׁלַּח֙
                                אֶת־הַיּוֹנָ֔ה וְלֹֽא־יָסְפָ֥ה שׁוּב־אֵלָ֖יו עֽוֹד׃
                            </p>
                            
                            
                            <p><span id="8_13" class="marker">וַֽ֠יְהִי </span>בְּאַחַ֨ת וְשֵׁשׁ־מֵא֜וֹת שָׁנָ֗ה בָּֽרִאשׁוֹן֙ בְּאֶחָ֣ד לַחֹ֔דֶשׁ חָֽרְב֥וּ הַמַּ֖יִם מֵעַ֣ל הָאָ֑רֶץ
                                וַיָּ֤סַר נֹ֙חַ֙ אֶת־מִכְסֵ֣ה הַתֵּבָ֔ה וַיַּ֕רְא וְהִנֵּ֥ה חָֽרְב֖וּ פְּנֵ֥י הָֽאֲדָמָֽה׃
                            
                                <span id="8_14" class="marker inside">וּבַחֹ֙דֶשׁ֙ </span>הַשֵּׁנִ֔י בְּשִׁבְעָ֧ה וְעֶשְׂרִ֛ים י֖וֹם לַחֹ֑דֶשׁ
                                יָבְשָׁ֖ה הָאָֽרֶץ׃
                            </p>
                            
                            
                            <p><span id="8_15" class="marker">וַיְדַבֵּ֥ר </span>אֱלֹהִ֖ים אֶל־נֹ֥חַ לֵאמֹֽר׃</p>
                            
                            <div class="y-q"><span id="8_16" class="marker inside">צֵ֖א </span>מִן־הַתֵּבָ֑ה אַתָּ֕ה וְאִשְׁתְּךָ֛ וּבָנֶ֥יךָ
                                וּנְשֵֽׁי־בָנֶ֖יךָ אִתָּֽךְ׃
                            
                                <span id="8_17" class="marker inside">כָּל־הַחַיָּ֨ה </span>אֲשֶֽׁר־אִתְּךָ֜ מִכָּל־בָּשָׂ֗ר בָּע֧וֹף וּבַבְּהֵמָ֛ה
                                וּבְכָל־הָרֶ֛מֶשׂ הָרֹמֵ֥שׂ עַל־הָאָ֖רֶץ ׳הוֹצֵא׳ ״הַיְצֵ֣א״ אִתָּ֑ךְ וְשָֽׁרְצ֣וּ בָאָ֔רֶץ וּפָר֥וּ וְרָב֖וּ
                                עַל־הָאָֽרֶץ׃
                            </div>
                            
                            <p><span id="8_18" class="marker">וַיֵּ֖צֵא־נֹ֑חַ </span>וּבָנָ֛יו וְאִשְׁתּ֥וֹ וּנְשֵֽׁי־בָנָ֖יו אִתּֽוֹ׃
                            
                                <span id="8_19" class="marker inside">כָּל־הַֽחַיָּ֗ה </span>כָּל־הָרֶ֙מֶשׂ֙ וְכָל־הָע֔וֹף כֹּ֖ל רוֹמֵ֣שׂ
                                עַל־הָאָ֑רֶץ לְמִשְׁפְּחֹ֣תֵיהֶ֔ם יָצְא֖וּ מִן־הַתֵּבָֽה׃
                            </p>
                            
                            
                            <p><span id="8_20" class="marker">וַיִּ֥בֶן </span>נֹ֛חַ מִזְבֵּ֖חַ לַֽיהוָ֑ה וַיִּקַּ֞ח מִכֹּ֣ל׀ הַבְּהֵמָ֣ה הַטְּהוֹרָ֗ה וּמִכֹּל֙ הָע֣וֹף הַטָּהֹ֔ר
                                וַיַּ֥עַל עֹלֹ֖ת בַּמִּזְבֵּֽחַ׃</p>
                            
                            
                            <p><span id="8_21" class="marker">וַיָּ֣רַח </span>יְהוָה֮ אֶת־רֵ֣יחַ הַנִּיחֹחַ֒ וַיֹּ֨אמֶר יְהוָ֜ה אֶל־לִבּ֗וֹ
                            <div class="y-q">לֹֽא־אֹ֠סִף לְקַלֵּ֨ל ע֤וֹד אֶת־הָֽאֲדָמָה֙ בַּעֲב֣וּר הָֽאָדָ֔ם כִּ֠י יֵ֣צֶר לֵ֧ב הָאָדָ֛ם רַ֖ע
                                מִנְּעֻרָ֑יו וְלֹֽא־אֹסִ֥ף ע֛וֹד לְהַכּ֥וֹת אֶת־כָּל־חַ֖י כַּֽאֲשֶׁ֥ר עָשִֽׂיתִי׃
                            
                                <span id="8_22" class="marker inside">עֹ֖ד </span>כָּל־יְמֵ֣י הָאָ֑רֶץ זֶ֡רַע וְ֠קָצִיר וְקֹ֨ר וָחֹ֜ם וְקַ֧יִץ
                                וָחֹ֛רֶף וְי֥וֹם וָלַ֖יְלָה לֹ֥א יִשְׁבֹּֽתוּ׃
                            </div>
                            <hr>
                            <p class="perek">ט</p>
                            <p><span id="9_1" class="marker">וַיְבָ֣רֶךְ </span>אֱלֹהִ֔ים אֶת־נֹ֖חַ וְאֶת־בָּנָ֑יו וַיֹּ֧אמֶר לָהֶ֛ם</p>
                            <div class="y-q">פְּר֥וּ וּרְב֖וּ וּמִלְא֥וּ אֶת־הָאָֽרֶץ׃
                                <br><br>
                                <span id="9_2" class="marker inside">וּמוֹרַאֲכֶ֤ם </span>וְחִתְּכֶם֙ יִֽהְיֶ֔ה עַ֚ל כָּל־חַיַּ֣ת הָאָ֔רֶץ וְעַ֖ל
                                כָּל־ע֣וֹף הַשָּׁמָ֑יִם בְּכֹל֩ אֲשֶׁ֨ר תִּרְמֹ֧שׂ הָֽאֲדָמָ֛ה וּֽבְכָל־דְּגֵ֥י הַיָּ֖ם בְּיֶדְכֶ֥ם נִתָּֽנוּ׃
                                <br><br>
                                <span id="9_3" class="marker inside">כָּל־רֶ֙מֶשׂ֙ </span>אֲשֶׁ֣ר הוּא־חַ֔י לָכֶ֥ם יִהְיֶ֖ה לְאָכְלָ֑ה כְּיֶ֣רֶק
                                עֵ֔שֶׂב נָתַ֥תִּי לָכֶ֖ם אֶת־כֹּֽל׃
                            
                                <span id="9_4" class="marker inside">אַךְ־בָּשָׂ֕ר </span>בְּנַפְשׁ֥וֹ דָמ֖וֹ לֹ֥א תֹאכֵֽלוּ׃
                                <br><br>
                                <span id="9_5" class="marker inside">וְאַ֨ךְ </span>אֶת־דִּמְכֶ֤ם לְנַפְשֹֽׁתֵיכֶם֙ אֶדְרֹ֔שׁ מִיַּ֥ד כָּל־חַיָּ֖ה
                                אֶדְרְשֶׁ֑נּוּ וּמִיַּ֣ד הָֽאָדָ֗ם מִיַּד֙ אִ֣ישׁ אָחִ֔יו אֶדְרֹ֖שׁ אֶת־נֶ֥פֶשׁ הָֽאָדָֽם׃
                            
                                <span id="9_6" class="marker inside">שֹׁפֵךְ֙ </span>דַּ֣ם הָֽאָדָ֔ם בָּֽאָדָ֖ם דָּמ֣וֹ יִשָּׁפֵ֑ךְ כִּ֚י בְּצֶ֣לֶם
                                אֱלֹהִ֔ים עָשָׂ֖ה אֶת־הָאָדָֽם׃
                                <br><br>
                                <span id="X_7" class="marker inside">וְאַתֶּ֖ם </span>פְּר֣וּ וּרְב֑וּ שִׁרְצ֥וּ בָאָ֖רֶץ וּרְבוּ־בָֽהּ׃
                            </div>
                            
                            <p><span id="9_8" class="marker">וַיֹּ֤אמֶר </span>אֱלֹהִים֙ אֶל־נֹ֔חַ וְאֶל־בָּנָ֥יו אִתּ֖וֹ לֵאמֹֽר׃</p>
                            
                            <div class="y-q"><span id="9_9" class="marker inside">וַאֲנִ֕י </span>הִנְנִ֥י מֵקִ֛ים אֶת־בְּרִיתִ֖י אִתְּכֶ֑ם
                                וְאֶֽת־זַרְעֲכֶ֖ם אַֽחֲרֵיכֶֽם׃
                            
                                <span id="9_10" class="marker inside">וְאֵ֨ת </span>כָּל־נֶ֤פֶשׁ הַֽחַיָּה֙ אֲשֶׁ֣ר אִתְּכֶ֔ם בָּע֧וֹף בַּבְּהֵמָ֛ה
                                וּֽבְכָל־חַיַּ֥ת הָאָ֖רֶץ אִתְּכֶ֑ם מִכֹּל֙ יֹצְאֵ֣י הַתֵּבָ֔ה לְכֹ֖ל חַיַּ֥ת הָאָֽרֶץ׃
                            
                                <span id="9_11" class="marker inside">וַהֲקִמֹתִ֤י </span>אֶת־בְּרִיתִי֙ אִתְּכֶ֔ם וְלֹֽא־יִכָּרֵ֧ת כָּל־בָּשָׂ֛ר
                                ע֖וֹד מִמֵּ֣י הַמַּבּ֑וּל וְלֹֽא־יִהְיֶ֥ה ע֛וֹד מַבּ֖וּל לְשַׁחֵ֥ת הָאָֽרֶץ׃
                            </div>
                            
                            <p><span id="9_12" class="marker">וַיֹּ֣אמֶר </span>אֱלֹהִ֗ים</p>
                            <div class="y-q">זֹ֤את אֽוֹת־הַבְּרִית֙ אֲשֶׁר־אֲנִ֣י נֹתֵ֗ן בֵּינִי֙ וּבֵ֣ינֵיכֶ֔ם וּבֵ֛ין כָּל־נֶ֥פֶשׁ חַיָּ֖ה אֲשֶׁ֣ר
                                אִתְּכֶ֑ם לְדֹרֹ֖ת עוֹלָֽם׃
                                <br><br>
                                <span id="9_13" class="marker inside">אֶת־קַשְׁתִּ֕י </span>נָתַ֖תִּי בֶּֽעָנָ֑ן וְהָֽיְתָה֙ לְא֣וֹת בְּרִ֔ית
                                בֵּינִ֖י וּבֵ֥ין הָאָֽרֶץ׃
                            
                                <span id="9_14" class="marker inside">וְהָיָ֕ה </span>בְּעַֽנְנִ֥י עָנָ֖ן עַל־הָאָ֑רֶץ וְנִרְאֲתָ֥ה הַקֶּ֖שֶׁת
                                בֶּעָנָֽן׃
                                <br><br>
                                <span id="9_15" class="marker inside">וְזָכַרְתִּ֣י </span>אֶת־בְּרִיתִ֗י אֲשֶׁ֤ר בֵּינִי֙ וּבֵ֣ינֵיכֶ֔ם וּבֵ֛ין
                                כָּל־נֶ֥פֶשׁ חַיָּ֖ה בְּכָל־בָּשָׂ֑ר וְלֹֽא־יִֽהְיֶ֨ה ע֤וֹד הַמַּ֙יִם֙ לְמַבּ֔וּל לְשַׁחֵ֖ת כָּל־בָּשָֽׂר׃
                        
                                <span id="9_16" class="marker inside">וְהָיְתָ֥ה </span>הַקֶּ֖שֶׁת בֶּֽעָנָ֑ן וּרְאִיתִ֗יהָ לִזְכֹּר֙ בְּרִ֣ית
                                עוֹלָ֔ם בֵּ֣ין אֱלֹהִ֔ים וּבֵין֙ כָּל־נֶ֣פֶשׁ חַיָּ֔ה בְּכָל־בָּשָׂ֖ר אֲשֶׁ֥ר עַל־הָאָֽרֶץ׃
                            </div>
                            
                            <p><span id="9_17" class="marker">וַיֹּ֥אמֶר </span>אֱלֹהִ֖ים אֶל־נֹ֑חַ</p>
                            <div class="y-q">זֹ֤את אֽוֹת־הַבְּרִית֙ אֲשֶׁ֣ר הֲקִמֹ֔תִי בֵּינִ֕י וּבֵ֥ין כָּל־בָּשָׂ֖ר אֲשֶׁ֥ר עַל־הָאָֽרֶץ׃</div>
                            
                                <p><span id="9_18" class="marker">וַיִּֽהְי֣וּ </span>בְנֵי־נֹ֗חַ הַיֹּֽצְאִים֙ מִן־הַתֵּבָ֔ה שֵׁ֖ם וְחָ֣ם וָיָ֑פֶת וְחָ֕ם ה֖וּא אֲבִ֥י כְנָֽעַן׃
                            
                                    <span id="9_19" class="marker inside">שְׁלֹשָׁ֥ה </span>אֵ֖לֶּה בְּנֵי־נֹ֑חַ וּמֵאֵ֖לֶּה נָֽפְצָ֥ה כָל־הָאָֽרֶץ׃
                                </p>
                            
                                <p><span id="9_20" class="marker">וַיָּ֥חֶל </span>נֹ֖חַ אִ֣ישׁ הָֽאֲדָמָ֑ה וַיִּטַּ֖ע כָּֽרֶם׃
                            
                                    <span id="9_21" class="marker inside">וַיֵּ֥שְׁתְּ </span>מִן־הַיַּ֖יִן וַיִּשְׁכָּ֑ר וַיִּתְגַּ֖ל בְּת֥וֹךְ
                                    אָהֳלֹֽה׃
                            
                                    <span id="9_22" class="marker inside">וַיַּ֗רְא </span>חָ֚ם אֲבִ֣י כְנַ֔עַן אֵ֖ת עֶרְוַ֣ת אָבִ֑יו וַיַּגֵּ֥ד
                                    לִשְׁנֵֽי־אֶחָ֖יו בַּחֽוּץ׃
                            
                                    <span id="9_23" class="marker inside">וַיִּקַּח֩ </span>שֵׁ֨ם וָיֶ֜פֶת אֶת־הַשִּׂמְלָ֗ה וַיָּשִׂ֙ימוּ֙
                                    עַל־שְׁכֶ֣ם שְׁנֵיהֶ֔ם וַיֵּֽלְכוּ֙ אֲחֹ֣רַנִּ֔ית וַיְכַסּ֕וּ אֵ֖ת עֶרְוַ֣ת אֲבִיהֶ֑ם וּפְנֵיהֶם֙ אֲחֹ֣רַנִּ֔ית
                                    וְעֶרְוַ֥ת אֲבִיהֶ֖ם לֹ֥א רָאֽוּ׃
                                </p>
                            
                                <p><span id="9_24" class="marker">וַיִּ֥יקֶץ </span>נֹ֖חַ מִיֵּינ֑וֹ וַיֵּ֕דַע אֵ֛ת אֲשֶׁר־עָ֥שָׂה־ל֖וֹ בְּנ֥וֹ הַקָּטָֽן׃
                            
                                    <span id="9_25" class="marker inside">וַיֹּ֖אמֶר</span>
                                </p>
                                <div class="a-q">אָר֣וּר כְּנָ֑עַן עֶ֥בֶד עֲבָדִ֖ים יִֽהְיֶ֥ה לְאֶחָֽיו׃</div>
                            
                                <p><span id="9_26" class="marker">וַיֹּ֕אמֶר</span></p>
                                <div class="a-q">בָּר֥וּךְ יְהוָֹ֖ה אֱלֹ֣הֵי שֵׁ֑ם וִיהִ֥י כְנַ֖עַן עֶ֥בֶד לָֽמוֹ׃
                                    <br><br>
                                    <span id="9_27" class="marker inside">
                                        יַ֤פְתְּ </span>אֱלֹהִים֙ לְיֶ֔פֶת וְיִשְׁכֹּ֖ן בְּאָֽהֳלֵי־שֵׁ֑ם וִיהִ֥י כְנַ֖עַן עֶ֥בֶד לָֽמוֹ׃
                                </div>
                            
                                <p><span id="9_28" class="marker">וַֽיְחִי־נֹ֖חַ </span>אַחַ֣ר הַמַּבּ֑וּל שְׁלֹ֤שׁ מֵאוֹת֙ שָׁנָ֔ה וַֽחֲמִשִּׁ֖ים שָׁנָֽה׃ <span id="9_29" class="marker inside">וַיִּֽהְיוּ֙ </span>כָּל־יְמֵי־נֹ֔חַ תְּשַׁ֤ע מֵאוֹת֙ שָׁנָ֔ה וַחֲמִשִּׁ֖ים שָׁנָ֑ה וַיָּמֹֽת׃</p>
                                <hr>
                                <p class="perek">י</p>
                                <p><span id="10_1" class="marker">וְאֵ֙לֶּה֙ </span>תּוֹלְדֹ֣ת בְּנֵי־נֹ֔חַ שֵׁ֖ם חָ֣ם וָיָ֑פֶת וַיִּוָּלְד֥וּ לָהֶ֛ם בָּנִ֖ים אַחַ֥ר הַמַּבּֽוּל׃</p>
                                
                                
                                <p><span id="10_2" class="marker">בְּנֵ֣י </span>יֶ֔פֶת גֹּ֣מֶר וּמָג֔וֹג וּמָדַ֖י וְיָוָ֣ן וְתֻבָ֑ל וּמֶ֖שֶׁךְ וְתִירָֽס׃
                                
                                    <span id="10_3" class="marker inside">וּבְנֵ֖י </span>גֹּ֑מֶר אַשְׁכֲּנַ֥ז וְרִיפַ֖ת וְתֹגַרְמָֽה׃
                                
                                    <span id="10_4" class="marker inside">וּבְנֵ֥י </span>יָוָ֖ן אֱלִישָׁ֣ה וְתַרְשִׁ֑ישׁ כִּתִּ֖ים וְדֹדָנִֽים׃
                                
                                    <span id="10_5" class="marker inside">מֵ֠אֵלֶּה </span>נִפְרְד֞וּ אִיֵּ֤י הַגּוֹיִם֙ בְּאַרְצֹתָ֔ם אִ֖ישׁ לִלְשֹׁנ֑וֹ
                                    לְמִשְׁפְּחֹתָ֖ם בְּגוֹיֵהֶֽם׃
                                </p>
                                
                                
                                <p><span id="10_6" class="marker">וּבְנֵ֖י </span>חָ֑ם כּ֥וּשׁ וּמִצְרַ֖יִם וּפ֥וּט וּכְנָֽעַן׃
                                
                                    <span id="10_7" class="marker inside">וּבְנֵ֣י </span>כ֔וּשׁ סְבָא֙ וַֽחֲוִילָ֔ה וְסַבְתָּ֥ה וְרַעְמָ֖ה וְסַבְתְּכָ֑א
                                    וּבְנֵ֥י רַעְמָ֖ה שְׁבָ֥א וּדְדָֽן׃
                                </p>
                                
                                
                                <p><span id="10_8" class="marker">וְכ֖וּשׁ </span>יָלַ֣ד אֶת־נִמְרֹ֑ד ה֣וּא הֵחֵ֔ל לִֽהְי֥וֹת גִּבֹּ֖ר בָּאָֽרֶץ׃
                                
                                    <span id="10_9" class="marker inside">הֽוּא־הָיָ֥ה </span>גִבֹּֽר־צַ֖יִד לִפְנֵ֣י יְהוָ֑ה עַל־כֵּן֙ יֵֽאָמַ֔ר
                                    כְּנִמְרֹ֛ד גִּבּ֥וֹר צַ֖יִד לִפְנֵ֥י יְהוָֽה׃
                                
                                    <span id="10_10" class="marker inside">וַתְּהִ֨י </span>רֵאשִׁ֤ית מַמְלַכְתּוֹ֙ בָּבֶ֔ל וְאֶ֖רֶךְ וְאַכַּ֣ד וְכַלְנֵ֑ה
                                    בְּאֶ֖רֶץ שִׁנְעָֽר׃
                                </p>
                                
                                
                                <p><span id="10_11" class="marker">מִן־הָאָ֥רֶץ </span>הַהִ֖וא יָצָ֣א אַשּׁ֑וּר וַיִּ֙בֶן֙ אֶת־נִ֣ינְוֵ֔ה וְאֶת־רְחֹבֹ֥ת עִ֖יר וְאֶת־כָּֽלַח׃
                                
                                    <span id="10_12" class="marker inside">וְֽאֶת־רֶ֔סֶן </span>בֵּ֥ין נִֽינְוֵ֖ה וּבֵ֣ין כָּ֑לַח הִ֖וא הָעִ֥יר
                                    הַגְּדֹלָֽה׃
                                </p>
                                
                                
                                <p><span id="10_13" class="marker">וּמִצְרַ֡יִם </span>יָלַ֞ד אֶת־לוּדִ֧ים וְאֶת־עֲנָמִ֛ים וְאֶת־לְהָבִ֖ים וְאֶת־נַפְתֻּחִֽים׃
                                
                                    <span id="10_14" class="marker inside">וְֽאֶת־פַּתְרֻסִ֞ים </span>וְאֶת־כַּסְלֻחִ֗ים אֲשֶׁ֨ר יָצְא֥וּ מִשָּׁ֛ם
                                    פְּלִשְׁתִּ֖ים וְאֶת־כַּפְתֹּרִֽים׃
                                </p>
                                
                                
                                <p><span id="10_15" class="marker">וּכְנַ֗עַן </span>יָלַ֛ד אֶת־צִידֹ֥ן בְּכֹר֖וֹ וְאֶת־חֵֽת׃
                                
                                    <span id="10_16" class="marker inside">וְאֶת־הַיְבוּסִי֙ </span>וְאֶת־הָ֣אֱמֹרִ֔י וְאֵ֖ת הַגִּרְגָּשִֽׁי׃
                                
                                    <span id="10_17" class="marker inside">וְאֶת־הַֽחִוִּ֥י </span>וְאֶת־הַֽעַרְקִ֖י וְאֶת־הַסִּינִֽי׃
                                
                                    <span id="10_18" class="marker inside">וְאֶת־הָֽאַרְוָדִ֥י </span>וְאֶת־הַצְּמָרִ֖י וְאֶת־הַֽחֲמָתִ֑י וְאַחַ֣ר
                                    נָפֹ֔צוּ מִשְׁפְּח֖וֹת הַֽכְּנַעֲנִֽי׃
                                </p>
                                
                                
                                <p><span id="10_19" class="marker">וַֽיְהִ֞י </span>גְּב֤וּל הַֽכְּנַעֲנִי֙ מִצִּידֹ֔ן בֹּאֲכָ֥ה גְרָ֖רָה עַד־עַזָּ֑ה בֹּאֲכָ֞ה סְדֹ֧מָה וַעֲמֹרָ֛ה וְאַדְמָ֥ה
                                    וּצְבֹיִ֖ם עַד־לָֽשַׁע׃</p>
                                
                                
                                <p><span id="10_20" class="marker">אֵ֣לֶּה </span>בְנֵי־חָ֔ם לְמִשְׁפְּחֹתָ֖ם לִלְשֹֽׁנֹתָ֑ם בְּאַרְצֹתָ֖ם בְּגוֹיֵהֶֽם׃</p>
                                
                                
                                <p><span id="10_21" class="marker">וּלְשֵׁ֥ם </span>יֻלַּ֖ד גַּם־ה֑וּא אֲבִי֙ כָּל־בְּנֵי־עֵ֔בֶר אֲחִ֖י יֶ֥פֶת הַגָּדֽוֹל׃
                                
                                    <span id="10_22" class="marker inside">בְּנֵ֥י </span>שֵׁ֖ם עֵילָ֣ם וְאַשּׁ֑וּר וְאַרְפַּכְשַׁ֖ד וְל֥וּד וַֽאֲרָֽם׃
                                
                                    <span id="10_23" class="marker inside">וּבְנֵ֖י </span>אֲרָ֑ם ע֥וּץ וְח֖וּל וְגֶ֥תֶר וָמַֽשׁ׃
                                
                                    <span id="10_24" class="marker inside">וְאַרְפַּכְשַׁ֖ד </span>יָלַ֣ד אֶת־שָׁ֑לַח וְשֶׁ֖לַח יָלַ֥ד אֶת־עֵֽבֶר׃
                                
                                    <span id="10_25" class="marker inside">וּלְעֵ֥בֶר </span>יֻלַּ֖ד שְׁנֵ֣י בָנִ֑ים שֵׁ֣ם הָֽאֶחָ֞ד פֶּ֗לֶג כִּ֤י
                                    בְיָמָיו֙ נִפְלְגָ֣ה הָאָ֔רֶץ וְשֵׁ֥ם אָחִ֖יו יָקְטָֽן׃
                                
                                    <span id="10_26" class="marker inside"> וְיָקְטָ֣ן </span>יָלַ֔ד אֶת־אַלְמוֹדָ֖ד וְאֶת־שָׁ֑לֶף וְאֶת־חֲצַרְמָ֖וֶת
                                    וְאֶת־יָֽרַח׃
                                
                                    <span id="10_27" class="marker inside"> וְאֶת־הֲדוֹרָ֥ם </span>וְאֶת־אוּזָ֖ל וְאֶת־דִּקְלָֽה׃
                                
                                    <span id="10_28" class="marker inside"> וְאֶת־עוֹבָ֥ל </span>וְאֶת־אֲבִֽימָאֵ֖ל וְאֶת־שְׁבָֽא׃
                                
                                    <span id="10_29" class="marker inside"> וְאֶת־אוֹפִ֥ר </span>וְאֶת־חֲוִילָ֖ה וְאֶת־יוֹבָ֑ב כָּל־אֵ֖לֶּה בְּנֵ֥י
                                    יָקְטָֽן׃
                                
                                    <span id="10_30" class="marker inside"> וַֽיְהִ֥י </span>מוֹשָׁבָ֖ם מִמֵּשָׁ֑א בֹּאֲכָ֥ה סְפָ֖רָה הַ֥ר הַקֶּֽדֶם׃
                                
                                    <span id="10_31" class="marker inside"> אֵ֣לֶּה </span>בְנֵי־שֵׁ֔ם לְמִשְׁפְּחֹתָ֖ם לִלְשֹׁנֹתָ֑ם בְּאַרְצֹתָ֖ם
                                    לְגוֹיֵהֶֽם׃
                                </p>
                                
                                
                                <p><span id="10_32" class="marker">אֵ֣לֶּה </span>מִשְׁפְּחֹ֧ת בְּנֵי־נֹ֛חַ לְתוֹלְדֹתָ֖ם בְּגוֹיֵהֶ֑ם וּמֵאֵ֜לֶּה נִפְרְד֧וּ הַגּוֹיִ֛ם בָּאָ֖רֶץ אַחַ֥ר
                                    הַמַּבּֽוּל׃</p>

                                <hr>
                                <p class="perek">יא</p>

                                <p><span id="11_1" class="marker">וַֽיְהִ֥י </span>כָל־הָאָ֖רֶץ שָׂפָ֣ה אֶחָ֑ת וּדְבָרִ֖ים אֲחָדִֽים׃
                                
                                    <span id="11_2" class="marker inside"> וַֽיְהִ֖י </span>בְּנָסְעָ֣ם מִקֶּ֑דֶם וַֽיִּמְצְא֥וּ בִקְעָ֛ה בְּאֶ֥רֶץ
                                    שִׁנְעָ֖ר וַיֵּ֥שְׁבוּ שָֽׁם׃
                                </p>
                                
                                
                                <p><span id="11_3" class="marker"> וַיֹּאמְר֞וּ</span>אִ֣ישׁ אֶל־רֵעֵ֗הוּ
                                <div class="r-q">הָ֚בָה נִלְבְּנָ֣ה לְבֵנִ֔ים וְנִשְׂרְפָ֖ה לִשְׂרֵפָ֑ה</div>
                                <p>וַתְּהִ֨י לָהֶ֤ם הַלְּבֵנָה֙ לְאָ֔בֶן וְהַ֣חֵמָ֔ר הָיָ֥ה לָהֶ֖ם לַחֹֽמֶר׃</p>
                                
                                
                                <p><span id="11_4" class="marker"> וַיֹּאמְר֞וּ</span></p>
                                <div class="r-q">הָ֣בָה׀ נִבְנֶה־לָּ֣נוּ עִ֗יר וּמִגְדָּל֙ וְרֹאשׁ֣וֹ בַשָּׁמַ֔יִם וְנַֽעֲשֶׂה־לָּ֖נוּ שֵׁ֑ם
                                    פֶּן־נָפ֖וּץ עַל־פְּנֵ֥י כָל־הָאָֽרֶץ׃</div>
                                
                                <p><span id="11_5" class="marker"> וַיֵּ֣רֶד </span>יְהוָ֔ה לִרְאֹ֥ת אֶת־הָעִ֖יר וְאֶת־הַמִּגְדָּ֑ל אֲשֶׁ֥ר בָּנ֖וּ בְּנֵ֥י הָאָדָֽם׃</p>
                                
                                
                                <p><span id="11_6" class="marker">וַיֹּ֣אמֶר </span>יְהוָ֗ה</p>
                                <div class="y-q">הֵ֣ן עַ֤ם אֶחָד֙ וְשָׂפָ֤ה אַחַת֙ לְכֻלָּ֔ם וְזֶ֖ה הַחִלָּ֣ם לַעֲשׂ֑וֹת וְעַתָּה֙ לֹֽא־יִבָּצֵ֣ר מֵהֶ֔ם
                                    כֹּ֛ל אֲשֶׁ֥ר יָזְמ֖וּ לַֽעֲשֽׂוֹת׃
                                
                                    <span id="11_7" class="marker inside">הָ֚בָה </span>נֵֽרְדָ֔ה וְנָבְלָ֥ה שָׁ֖ם שְׂפָתָ֑ם אֲשֶׁר֙ לֹ֣א יִשְׁמְע֔וּ
                                    אִ֖ישׁ שְׂפַ֥ת רֵעֵֽהוּ׃
                                </div>
                                
                                <p><span id="11_8" class="marker"> וַיָּ֨פֶץ </span>יְהוָ֥ה אֹתָ֛ם מִשָּׁ֖ם עַל־פְּנֵ֣י כָל־הָאָ֑רֶץ וַֽיַּחְדְּל֖וּ לִבְנֹ֥ת הָעִֽיר׃</p>
                                
                                
                                <p><span id="11_9" class="marker">עַל־כֵּ֞ן </span>קָרָ֤א שְׁמָהּ֙ בָּבֶ֔ל כִּי־שָׁ֛ם בָּלַ֥ל יְהוָ֖ה שְׂפַ֣ת כָּל־הָאָ֑רֶץ וּמִשָּׁם֙ הֱפִיצָ֣ם יְהוָ֔ה
                                    עַל־פְּנֵ֖י כָּל־הָאָֽרֶץ׃</p>
                                
                                
                                <p><span id="11_10" class="marker"> אֵ֚לֶּה</span>תּוֹלְדֹ֣ת שֵׁ֔ם</p>
                                <p>שֵׁ֚ם בֶּן־מְאַ֣ת שָׁנָ֔ה וַיּ֖וֹלֶד אֶת־אַרְפַּכְשָׁ֑ד שְׁנָתַ֖יִם אַחַ֥ר הַמַּבּֽוּל׃
                                
                                    <span id="11_11" class="marker inside"> וַֽיְחִי־שֵׁ֗ם </span>אַֽחֲרֵי֙ הוֹלִיד֣וֹ אֶת־אַרְפַּכְשָׁ֔ד חֲמֵ֥שׁ מֵא֖וֹת
                                    שָׁנָ֑ה וַיּ֥וֹלֶד בָּנִ֖ים וּבָנֽוֹת׃
                                </p>
                                
                                
                                <p><span id="11_12" class="marker"> וְאַרְפַּכְשַׁ֣ד </span>חַ֔י חָמֵ֥שׁ וּשְׁלֹשִׁ֖ים שָׁנָ֑ה וַיּ֖וֹלֶד אֶת־שָֽׁלַח׃
                                
                                    <span id="11_13" class="marker inside"> וַֽיְחִ֣י </span>אַרְפַּכְשַׁ֗ד אַֽחֲרֵי֙ הוֹלִיד֣וֹ אֶת־שֶׁ֔לַח שָׁלֹ֣שׁ
                                    שָׁנִ֔ים וְאַרְבַּ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃
                                </p>
                                
                                
                                <p><span id="11_14" class="marker"> וְשֶׁ֥לַח</span>חַ֖י שְׁלֹשִׁ֣ים שָׁנָ֑ה וַיּ֖וֹלֶד אֶת־עֵֽבֶר׃
                                
                                    <span id="11_15" class="marker inside"> וַֽיְחִי־שֶׁ֗לַח </span>אַחֲרֵי֙ הוֹלִיד֣וֹ אֶת־עֵ֔בֶר שָׁלֹ֣שׁ שָׁנִ֔ים
                                    וְאַרְבַּ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃
                                </p>
                                
                                
                                <p><span id="11_16" class="marker"> וַֽיְחִי־עֵ֕בֶר</span>אַרְבַּ֥ע וּשְׁלֹשִׁ֖ים שָׁנָ֑ה וַיּ֖וֹלֶד אֶת־פָּֽלֶג׃
                                
                                    <span id="11_17" class="marker inside"> וַֽיְחִי־עֵ֗בֶר </span>אַחֲרֵי֙ הוֹלִיד֣וֹ אֶת־פֶּ֔לֶג שְׁלֹשִׁ֣ים שָׁנָ֔ה
                                    וְאַרְבַּ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃
                                </p>
                                
                                
                                <p><span id="11_18" class="marker"> וַֽיְחִי־פֶ֖לֶג</span>שְׁלֹשִׁ֣ים שָׁנָ֑ה וַיּ֖וֹלֶד אֶת־רְעֽוּ׃
                                
                                    <span id="11_19" class="marker inside"> וַֽיְחִי־פֶ֗לֶג </span>אַחֲרֵי֙ הוֹלִיד֣וֹ אֶת־רְע֔וּ תֵּ֥שַׁע שָׁנִ֖ים
                                    וּמָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃
                                </p>
                                
                                
                                <p><span id="11_20" class="marker"> וַיְחִ֣י</span>רְע֔וּ שְׁתַּ֥יִם וּשְׁלֹשִׁ֖ים שָׁנָ֑ה וַיּ֖וֹלֶד אֶת־שְׂרֽוּג׃
                                
                                    <span id="11_21" class="marker inside"> וַיְחִ֣י </span>רְע֗וּ אַחֲרֵי֙ הוֹלִיד֣וֹ אֶת־שְׂר֔וּג שֶׁ֥בַע שָׁנִ֖ים
                                    וּמָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃
                                </p>
                                
                                
                                <p><span id="11_22" class="marker"> וַיְחִ֥י</span>שְׂר֖וּג שְׁלֹשִׁ֣ים שָׁנָ֑ה וַיּ֖וֹלֶד אֶת־נָחֽוֹר׃
                                
                                    <span id="11_23" class="marker inside"> וַיְחִ֣י </span>שְׂר֗וּג אַחֲרֵ֛י הוֹלִיד֥וֹ אֶת־נָח֖וֹר מָאתַ֣יִם שָׁנָ֑ה
                                    וַיּ֥וֹלֶד בָּנִ֖ים וּבָנֽוֹת׃
                                </p>
                                
                                
                                <p><span id="11_24" class="marker"> וַיְחִ֣י</span>נָח֔וֹר תֵּ֥שַׁע וְעֶשְׂרִ֖ים שָׁנָ֑ה וַיּ֖וֹלֶד אֶת־תָּֽרַח׃
                                
                                    <span id="11_25" class="marker inside"> וַיְחִ֣י </span>נָח֗וֹר אַחֲרֵי֙ הוֹלִיד֣וֹ אֶת־תֶּ֔רַח תְּשַֽׁע־עֶשְׂרֵ֥ה
                                    שָׁנָ֖ה וּמְאַ֣ת שָׁנָ֑ה וַיּ֥וֹלֶד בָּנִ֖ים וּבָנֽוֹת׃
                                </p>
                                
                                
                                <p><span id="11_26" class="marker"> וַֽיְחִי־תֶ֖רַח</span>שִׁבְעִ֣ים שָׁנָ֑ה וַיּ֙וֹלֶד֙ אֶת־אַבְרָ֔ם אֶת־נָח֖וֹר וְאֶת־הָרָֽן׃</p>
                                
                                
                                <p><span id="11_27" class="marker"> וְאֵ֙לֶּה֙</span>תּוֹלְדֹ֣ת תֶּ֔רַח תֶּ֚רַח הוֹלִ֣יד אֶת־אַבְרָ֔ם אֶת־נָח֖וֹר וְאֶת־הָרָ֑ן וְהָרָ֖ן הוֹלִ֥יד אֶת־לֽוֹט׃
                                
                                    <span id="11_28" class="marker inside"> וַיָּ֣מָת </span>הָרָ֔ן עַל־פְּנֵ֖י תֶּ֣רַח אָבִ֑יו בְּאֶ֥רֶץ מוֹלַדְתּ֖וֹ
                                    בְּא֥וּר כַּשְׂדִּֽים׃
                                </p>
                                
                                
                                <p><span id="11_29" class="marker"> וַיִּקַּ֨ח</span>אַבְרָ֧ם וְנָח֛וֹר לָהֶ֖ם נָשִׁ֑ים שֵׁ֤ם אֵֽשֶׁת־אַבְרָם֙ שָׂרָ֔י וְשֵׁ֤ם אֵֽשֶׁת־נָחוֹר֙ מִלְכָּ֔ה
                                    בַּת־הָרָ֥ן אֲבִֽי־מִלְכָּ֖ה וַֽאֲבִ֥י יִסְכָּֽה׃
                                
                                    <span id="11_30" class="marker inside"> וַתְּהִ֥י </span>שָׂרַ֖י עֲקָרָ֑ה אֵ֥ין לָ֖הּ וָלָֽד׃
                                </p>
                                
                                
                                <p><span id="11_31" class="marker"> וַיִּקַּ֨ח</span>תֶּ֜רַח אֶת־אַבְרָ֣ם בְּנ֗וֹ וְאֶת־ל֤וֹט בֶּן־הָרָן֙ בֶּן־בְּנ֔וֹ וְאֵת֙ שָׂרַ֣י כַּלָּת֔וֹ אֵ֖שֶׁת
                                    אַבְרָ֣ם בְּנ֑וֹ וַיֵּצְא֨וּ אִתָּ֜ם מֵא֣וּר כַּשְׂדִּ֗ים לָלֶ֙כֶת֙ אַ֣רְצָה כְּנַ֔עַן וַיָּבֹ֥אוּ עַד־חָרָ֖ן
                                    וַיֵּ֥שְׁבוּ שָֽׁם׃</p>
                                
                                
                                <p><span id="11_32" class="marker">וַיִּהְי֣וּ </span>יְמֵי־תֶ֔רַח חָמֵ֥שׁ שָׁנִ֖ים וּמָאתַ֣יִם שָׁנָ֑ה וַיָּ֥מָת תֶּ֖רַח בְּחָרָֽן׃</p>
                    </div>
                </div>
            </div>
        </div>
    </div>
</body>
<script src="./js/scroll-sizer.js"></script>
<script src="./js/markers.js"></script>
</html>