<!DOCTYPE html>
<html lang="he">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Parashat Vayetze</title>
    <link rel="stylesheet" href="styles/parashah.css">
</head>
<body>
    <div class="container" id="container">
        <div class="scroll-top" id="scrollTop"></div>
        <div class="scroll-body" id="scrollBody"></div>
        <div class="scroll-bottom" id="scrollBottom"></div>
        <div class="content" id="text">
            <div class="divo">
                <!-- Title box -->
                <div id="title-box">
                    <div class="title">פרשת ויצא</div>
                    <div class="par">בראשית, כח:י - גב:ג</div>
                </div>
                <!-- Main text -->
                <div class="two-columns">
                    <!-- Column for verses -->
                    <div id="numberColumn" class="index"></div>
                    
                    <!-- Text -->
                    <div class="verses">
                        <div>
                            <div class="perek">כח</div>
                            <p><span id="28_10" class="marker">וַיֵּצֵ֥א </span>יַעֲקֹ֖ב מִבְּאֵ֣ר שָׁ֑בַע וַיֵּ֖לֶךְ חָרָֽנָה׃
                            
                                <span id="28_11" class="marker">וַיִּפְגַּ֨ע </span>בַּמָּק֜וֹם וַיָּ֤לֶן שָׁם֙ כִּי־בָ֣א הַשֶּׁ֔מֶשׁ וַיִּקַּח֙
                                מֵאַבְנֵ֣י הַמָּק֔וֹם וַיָּ֖שֶׂם מְרַֽאֲשֹׁתָ֑יו וַיִּשְׁכַּ֖ב בַּמָּק֥וֹם הַהֽוּא׃
                            </p>
                            
                            <p><span id="28_12" class="marker">וַֽיַּחֲלֹ֗ם </span>וְהִנֵּ֤ה סֻלָּם֙ מֻצָּ֣ב אַ֔רְצָה וְרֹאשׁ֖וֹ מַגִּ֣יעַ
                                הַשָּׁמָ֑יְמָה וְהִנֵּה֙ מַלְאֲכֵ֣י אֱלֹהִ֔ים עֹלִ֥ים וְיֹרְדִ֖ים בּֽוֹ׃
                            
                                <span id="28_13" class="marker">וְהִנֵּ֨ה </span>יְהוָ֜ה נִצָּ֣ב עָלָיו֮ וַיֹּאמַר֒
                            </p>
                            <div class="y-q">אֲנִ֣י יְהוָ֗ה אֱלֹהֵי֙ אַבְרָהָ֣ם אָבִ֔יךָ וֵאלֹהֵ֖י יִצְחָ֑ק <br>
                                <div class="small-space"></div>הָאָ֗רֶץ אֲשֶׁ֤ר אַתָּה֙ שֹׁכֵ֣ב עָלֶ֔יהָ לְךָ֥ אֶתְּנֶ֖נָּה וּלְזַרְעֶֽךָ׃
                            
                                <span id="28_14" class="marker">וְהָיָ֤ה </span>זַרְעֲךָ֙ כַּעֲפַ֣ר הָאָ֔רֶץ וּפָרַצְתָּ֛ יָ֥מָּה וָקֵ֖דְמָה
                                וְצָפֹ֣נָה וָנֶ֑גְבָּה וְנִבְרֲכ֥וּ בְךָ֛ כָּל־מִשְׁפְּחֹ֥ת הָאֲדָמָ֖ה וּבְזַרְעֶֽךָ׃
                                <br>
                                <div class="small-space"></div>
                                <span id="28_15" class="marker">וְהִנֵּ֨ה </span>אָנֹכִ֜י עִמָּ֗ךְ וּשְׁמַרְתִּ֙יךָ֙ בְּכֹ֣ל אֲשֶׁר־תֵּלֵ֔ךְ
                                וַהֲשִׁ֣בֹתִ֔יךָ אֶל־הָאֲדָמָ֖ה הַזֹּ֑את כִּ֚י לֹ֣א אֶֽעֱזָבְךָ֔ עַ֚ד אֲשֶׁ֣ר אִם־עָשִׂ֔יתִי אֵ֥ת
                                אֲשֶׁר־דִּבַּ֖רְתִּי לָֽךְ׃
                            </div>
                            
                            <p><span id="28_16" class="marker">וַיִּיקַ֣ץ </span>יַעֲקֹב֮ מִשְּׁנָתוֹ֒ וַיֹּ֕אמֶר</p>
                            <div class="a-q">אָכֵן֙ יֵ֣שׁ יְהוָ֔ה בַּמָּק֖וֹם הַזֶּ֑ה וְאָנֹכִ֖י לֹ֥א יָדָֽעְתִּי׃</div>
                            
                            <p><span id="28_17" class="marker">וַיִּירָא֙ </span>וַיֹּאמַ֔ר</p>
                            <div class="a-q">מַה־נּוֹרָ֖א הַמָּק֣וֹם הַזֶּ֑ה אֵ֣ין זֶ֗ה כִּ֚י אִם־בֵּ֣ית אֱלֹהִ֔ים וְזֶ֖ה שַׁ֥עַר הַשָּׁמָֽיִם׃
                            </div>
                            
                            <p><span id="28_18" class="marker">וַיַּשְׁכֵּ֨ם </span>יַעֲקֹ֜ב בַּבֹּ֗קֶר וַיִּקַּ֤ח אֶת־הָאֶ֙בֶן֙ אֲשֶׁר־שָׂ֣ם
                                מְרַֽאֲשֹׁתָ֔יו וַיָּ֥שֶׂם אֹתָ֖הּ מַצֵּבָ֑ה וַיִּצֹ֥ק שֶׁ֖מֶן עַל־רֹאשָֽׁהּ׃</p>
                            
                            <p><span id="28_19" class="marker">וַיִּקְרָ֛א </span>אֶת־שֵֽׁם־הַמָּק֥וֹם הַה֖וּא בֵּֽית־אֵ֑ל וְאוּלָ֛ם ל֥וּז
                                שֵׁם־הָעִ֖יר לָרִאשֹׁנָֽה׃</p>
                            
                            <p><span id="28_20" class="marker">וַיִּדַּ֥ר </span>יַעֲקֹ֖ב נֶ֣דֶר לֵאמֹ֑ר</p>
                            <div class="a-q">אִם־יִהְיֶ֨ה אֱלֹהִ֜ים עִמָּדִ֗י וּשְׁמָרַ֙נִי֙ בַּדֶּ֤רֶךְ הַזֶּה֙ אֲשֶׁ֣ר אָנֹכִ֣י הוֹלֵ֔ךְ
                                וְנָֽתַן־לִ֥י לֶ֛חֶם לֶאֱכֹ֖ל וּבֶ֥גֶד לִלְבֹּֽשׁ׃
                            
                                <span id="28_21" class="marker">וְשַׁבְתִּ֥י </span>בְשָׁל֖וֹם אֶל־בֵּ֣ית אָבִ֑י וְהָיָ֧ה יְהוָ֛ה לִ֖י לֵאלֹהִֽים׃
                                <br>
                                <div class="small-space"></div>
                                <span id="28_22" class="marker">וְהָאֶ֣בֶן </span>הַזֹּ֗את אֲשֶׁר־שַׂ֙מְתִּי֙ מַצֵּבָ֔ה יִהְיֶ֖ה בֵּ֣ית אֱלֹהִ֑ים
                                וְכֹל֙ אֲשֶׁ֣ר תִּתֶּן־לִ֔י עַשֵּׂ֖ר אֲעַשְּׂרֶ֥נּוּ לָֽךְ׃
                            </div>


                            <br>
                            <hr>
                            <div class="perek">כט</div>


                            <p><span id="29_1" class="marker">וַיִּשָּׂ֥א </span>יַעֲקֹ֖ב רַגְלָ֑יו וַיֵּ֖לֶךְ אַ֥רְצָה בְנֵי־קֶֽדֶם׃</p>
                            
                            <p><span id="29_2" class="marker">וַיַּ֞רְא </span>וְהִנֵּ֧ה בְאֵ֣ר בַּשָּׂדֶ֗ה וְהִנֵּה־שָׁ֞ם שְׁלֹשָׁ֤ה עֶדְרֵי־צֹאן֙
                                רֹבְצִ֣ים עָלֶ֔יהָ כִּ֚י מִן־הַבְּאֵ֣ר הַהִ֔וא יַשְׁק֖וּ הָעֲדָרִ֑ים וְהָאֶ֥בֶן גְּדֹלָ֖ה עַל־פִּ֥י הַבְּאֵֽר׃
                            
                                <span id="29_3" class="marker">וְנֶאֶסְפוּ־שָׁ֣מָּה </span>כָל־הָעֲדָרִ֗ים וְגָלֲל֤וּ אֶת־הָאֶ֙בֶן֙ מֵעַל֙ פִּ֣י
                                הַבְּאֵ֔ר וְהִשְׁק֖וּ אֶת־הַצֹּ֑אן וְהֵשִׁ֧יבוּ אֶת־הָאֶ֛בֶן עַל־פִּ֥י הַבְּאֵ֖ר לִמְקֹמָֽהּ׃
                            </p>
                            
                            <p><span id="29_4 " class="marker">וַיֹּ֤אמֶר </span>לָהֶם֙ יַעֲקֹ֔ב</p>
                            <div class="a-q">אַחַ֖י מֵאַ֣יִן אַתֶּ֑ם</div>
                            <p>וַיֹּ֣אמְר֔וּ </p>
                            <div class="i-q">מֵחָרָ֖ן אֲנָֽחְנוּ׃</div>
                            
                            <p><span id="29_5 " class="marker">וַיֹּ֣אמֶר </span>לָהֶ֔ם</p>
                            <div class="a-q">הַיְדַעְתֶּ֖ם אֶת־לָבָ֣ן בֶּן־נָח֑וֹר</div>
                            <p>וַיֹּאמְר֖וּ </p>
                            <div class="i-q">יָדָֽעְנוּ׃</div>
                            
                            <p><span id="29_6 " class="marker">וַיֹּ֥אמֶר </span>לָהֶ֖ם</p>
                            <div class="a-q">הֲשָׁל֣וֹם ל֑וֹ</div>
                            <p>וַיֹּאמְר֣וּ </p>
                            <div class="i-q">שָׁל֔וֹם <br>
                                <div class="small-space"></div>וְהִנֵּה֙ רָחֵ֣ל בִּתּ֔וֹ בָּאָ֖ה עִם־הַצֹּֽאן׃
                            </div>
                            
                            <p><span id="29_7 " class="marker">וַיֹּ֗אמֶר </span></p>
                            <div class="a-q">הֵ֥ן עוֹד֙ הַיּ֣וֹם גָּד֔וֹל לֹא־עֵ֖ת הֵאָסֵ֣ף הַמִּקְנֶ֑ה הַשְׁק֥וּ הַצֹּ֖אן וּלְכ֥וּ רְעֽוּ׃</div>
                            
                            <p><span id="29_8 " class="marker">וַיֹּאמְרוּ֮ </span></p>
                            <div class="i-q">לֹ֣א נוּכַל֒ עַ֣ד אֲשֶׁ֤ר יֵאָֽסְפוּ֙ כָּל־הָ֣עֲדָרִ֔ים וְגָֽלֲלוּ֙ אֶת־הָאֶ֔בֶן מֵעַ֖ל פִּ֣י הַבְּאֵ֑ר
                                וְהִשְׁקִ֖ינוּ הַצֹּֽאן׃</div>
                            
                            <p><span id="29_9 " class="marker">עוֹדֶ֖נּוּ </span>מְדַבֵּ֣ר עִמָּ֑ם וְרָחֵ֣ל׀ בָּ֗אָה עִם־הַצֹּאן֙ אֲשֶׁ֣ר לְאָבִ֔יהָ
                                כִּ֥י רֹעָ֖ה הִֽוא׃
                            
                                <span id="29_10" class="marker"> וַיְהִ֡י </span>כַּאֲשֶׁר֩ רָאָ֨ה יַעֲקֹ֜ב אֶת־רָחֵ֗ל בַּת־לָבָן֙ אֲחִ֣י אִמּ֔וֹ
                                וְאֶת־צֹ֥אן לָבָ֖ן אֲחִ֣י אִמּ֑וֹ וַיִּגַּ֣שׁ יַעֲקֹ֗ב וַיָּ֤גֶל אֶת־הָאֶ֙בֶן֙ מֵעַל֙ פִּ֣י הַבְּאֵ֔ר וַיַּ֕שְׁקְ
                                אֶת־צֹ֥אן לָבָ֖ן אֲחִ֥י אִמּֽוֹ׃
                            </p>
                            
                            <p><span id="29_11" class="marker"> וַיִּשַּׁ֥ק </span>יַעֲקֹ֖ב לְרָחֵ֑ל וַיִּשָּׂ֥א אֶת־קֹל֖וֹ וַיֵּֽבְךְּ׃</p>
                            
                            <p><span id="29_12" class="marker"> וַיַּגֵּ֨ד </span>יַעֲקֹ֜ב לְרָחֵ֗ל כִּ֣י אֲחִ֤י אָבִ֙יהָ֙ ה֔וּא וְכִ֥י בֶן־רִבְקָ֖ה
                                ה֑וּא וַתָּ֖רָץ וַתַּגֵּ֥ד לְאָבִֽיהָ׃
                            
                                <span id="29_13" class="marker"> וַיְהִי֩ </span>כִשְׁמֹ֨עַ לָבָ֜ן אֶת־שֵׁ֣מַע׀ יַעֲקֹ֣ב בֶּן־אֲחֹת֗וֹ וַיָּ֤רָץ
                                לִקְרָאתוֹ֙ וַיְחַבֶּק־לוֹ֙ וַיְנַשֶּׁק־ל֔וֹ וַיְבִיאֵ֖הוּ אֶל־בֵּית֑וֹ וַיְסַפֵּ֣ר לְלָבָ֔ן אֵ֥ת כָּל־הַדְּבָרִ֖ים
                                הָאֵֽלֶּה׃
                            
                                <span id="29_14" class="marker"> וַיֹּ֤אמֶר </span>לוֹ֙ לָבָ֔ן
                            </p>
                            <div class="r-q">אַ֛ךְ עַצְמִ֥י וּבְשָׂרִ֖י אָ֑תָּה</div>
                            <p>וַיֵּ֥שֶׁב עִמּ֖וֹ חֹ֥דֶשׁ יָמִֽים׃</p>
                            
                            <p><span id="29_15" class="marker"> וַיֹּ֤אמֶר </span>לָבָן֙ לְיַעֲקֹ֔ב</p>
                            <div class="r-q">הֲכִי־אָחִ֣י אַ֔תָּה וַעֲבַדְתַּ֖נִי חִנָּ֑ם הַגִּ֥ידָה לִּ֖י מַה־מַּשְׂכֻּרְתֶּֽךָ׃</div>
                            
                            <p><span id="29_16" class="marker"> וּלְלָבָ֖ן </span>שְׁתֵּ֣י בָנ֑וֹת שֵׁ֤ם הַגְּדֹלָה֙ לֵאָ֔ה וְשֵׁ֥ם הַקְּטַנָּ֖ה
                                רָחֵֽל׃
                            
                                <span id="29_17" class="marker"> וְעֵינֵ֥י </span>לֵאָ֖ה רַכּ֑וֹת וְרָחֵל֙ הָֽיְתָ֔ה יְפַת־תֹּ֖אַר וִיפַ֥ת מַרְאֶֽה׃
                            
                                <span id="29_18" class="marker"> וַיֶּאֱהַ֥ב </span>יַעֲקֹ֖ב אֶת־רָחֵ֑ל וַיֹּ֗אמֶר
                            </p>
                            <div class="a-q">אֶֽעֱבָדְךָ֙ שֶׁ֣בַע שָׁנִ֔ים בְּרָחֵ֥ל בִּתְּךָ֖ הַקְּטַנָּֽה׃</div>
                            
                            <p><span id="29_19" class="marker"> וַיֹּ֣אמֶר </span>לָבָ֗ן </p>
                            <div class="r-q">ט֚וֹב <br>
                                <div class="small-space"></div>תִּתִּ֣י אֹתָ֣הּ לָ֔ךְ מִתִּתִּ֥י אֹתָ֖הּ לְאִ֣ישׁ אַחֵ֑ר שְׁבָ֖ה עִמָּדִֽי׃
                            </div>
                            
                            <p><span id="29_20" class="marker"> וַיַּעֲבֹ֧ד </span>יַעֲקֹ֛ב בְּרָחֵ֖ל שֶׁ֣בַע שָׁנִ֑ים וַיִּהְי֤וּ בְעֵינָיו֙
                                כְּיָמִ֣ים אֲחָדִ֔ים בְּאַהֲבָת֖וֹ אֹתָֽהּ׃</p>
                            
                            <p><span id="29_21" class="marker"> וַיֹּ֨אמֶר </span>יַעֲקֹ֤ב אֶל־לָבָן֙ </p>
                            <div class="a-q">הָבָ֣ה אֶת־אִשְׁתִּ֔י כִּ֥י מָלְא֖וּ יָמָ֑י וְאָב֖וֹאָה אֵלֶֽיהָ׃</div>
                            
                            <p><span id="29_22" class="marker"> וַיֶּאֱסֹ֥ף </span>לָבָ֛ן אֶת־כָּל־אַנְשֵׁ֥י הַמָּק֖וֹם וַיַּ֥עַשׂ מִשְׁתֶּֽה׃</p>
                            
                            <p><span id="29_23" class="marker"> וַיְהִ֣י </span>בָעֶ֔רֶב וַיִּקַּח֙ אֶת־לֵאָ֣ה בִתּ֔וֹ וַיָּבֵ֥א אֹתָ֖הּ אֵלָ֑יו
                                וַיָּבֹ֖א אֵלֶֽיהָ׃
                            
                                <span id="29_24" class="marker"> וַיִּתֵּ֤ן </span>לָבָן֙ לָ֔הּ אֶת־זִלְפָּ֖ה שִׁפְחָת֑וֹ לְלֵאָ֥ה בִתּ֖וֹ שִׁפְחָֽה׃
                            
                                <span id="29_25" class="marker"> וַיְהִ֣י </span>בַבֹּ֔קֶר וְהִנֵּה־הִ֖וא לֵאָ֑ה וַיֹּ֣אמֶר אֶל־לָבָ֗ן
                            </p>
                            <div class="a-q">מַה־זֹּאת֙ עָשִׂ֣יתָ לִּ֔י הֲלֹ֤א בְרָחֵל֙ עָבַ֣דְתִּי עִמָּ֔ךְ וְלָ֖מָּה רִמִּיתָֽנִי׃</div>
                            
                            <p><span id="29_26" class="marker"> וַיֹּ֣אמֶר </span>לָבָ֔ן </p>
                            <div class="r-q">לֹא־יֵעָשֶׂ֥ה כֵ֖ן בִּמְקוֹמֵ֑נוּ לָתֵ֥ת הַצְּעִירָ֖ה לִפְנֵ֥י הַבְּכִירָֽה׃
                                <br>
                                <div class="small-space"></div>
                                <span id="29_27" class="marker"> מַלֵּ֖א </span>שְׁבֻ֣עַ זֹ֑את וְנִתְּנָ֨ה לְךָ֜ גַּם־אֶת־זֹ֗את בַּעֲבֹדָה֙ אֲשֶׁ֣ר
                                תַּעֲבֹ֣ד עִמָּדִ֔י ע֖וֹד שֶֽׁבַע־שָׁנִ֥ים אֲחֵרֽוֹת׃
                            </div>
                            
                            <p><span id="29_28" class="marker"> וַיַּ֤עַשׂ </span>יַעֲקֹב֙ כֵּ֔ן וַיְמַלֵּ֖א שְׁבֻ֣עַ זֹ֑את וַיִּתֶּן־ל֛וֹ אֶת־רָחֵ֥ל
                                בִּתּ֖וֹ ל֥וֹ לְאִשָּֽׁה׃
                            
                                <span id="29_29" class="marker"> וַיִּתֵּ֤ן </span>לָבָן֙ לְרָחֵ֣ל בִּתּ֔וֹ אֶת־בִּלְהָ֖ה שִׁפְחָת֑וֹ לָ֖הּ
                                לְשִׁפְחָֽה׃
                            
                                <span id="29_30" class="marker"> וַיָּבֹא֙ </span>גַּ֣ם אֶל־רָחֵ֔ל וַיֶּאֱהַ֥ב גַּֽם־אֶת־רָחֵ֖ל מִלֵּאָ֑ה וַיַּעֲבֹ֣ד
                                עִמּ֔וֹ ע֖וֹד שֶֽׁבַע־שָׁנִ֥ים אֲחֵרֽוֹת׃
                            </p>
                            
                            <p><span id="29_31" class="marker"> וַיַּ֤רְא </span>יְהוָה֙ כִּֽי־שְׂנוּאָ֣ה לֵאָ֔ה וַיִּפְתַּ֖ח אֶת־רַחְמָ֑הּ וְרָחֵ֖ל
                                עֲקָרָֽה׃</p>
                            
                            <p><span id="29_32" class="marker"> וַתַּ֤הַר </span>לֵאָה֙ וַתֵּ֣לֶד בֵּ֔ן וַתִּקְרָ֥א שְׁמ֖וֹ רְאוּבֵ֑ן כִּ֣י אָֽמְרָ֗ה
                            </p>
                            <div class="s-q">כִּֽי־רָאָ֤ה יְהוָה֙ בְּעָנְיִ֔י כִּ֥י עַתָּ֖ה יֶאֱהָבַ֥נִי אִישִֽׁי׃</div>
                            
                            <p><span id="29_33" class="marker"> וַתַּ֣הַר </span>עוֹד֮ וַתֵּ֣לֶד בֵּן֒ וַתֹּ֗אמֶר</p>
                            <div class="s-q">כִּֽי־שָׁמַ֤ע יְהוָה֙ כִּֽי־שְׂנוּאָ֣ה אָנֹ֔כִי וַיִּתֶּן־לִ֖י גַּם־אֶת־זֶ֑ה</div>
                            <p>וַתִּקְרָ֥א שְׁמ֖וֹ שִׁמְעֽוֹן׃</p>
                            
                            <p><span id="29_34" class="marker"> וַתַּ֣הַר </span>עוֹד֮ וַתֵּ֣לֶד בֵּן֒ וַתֹּ֗אמֶר</p>
                            <div class="s-q">עַתָּ֤ה הַפַּ֙עַם֙ יִלָּוֶ֤ה אִישִׁי֙ אֵלַ֔י כִּֽי־יָלַ֥דְתִּי ל֖וֹ שְׁלֹשָׁ֣ה בָנִ֑ים</div>
                            <p>עַל־כֵּ֥ן קָרָֽא־שְׁמ֖וֹ לֵוִֽי׃</p>
                            
                            <p><span id="29_35" class="marker"> וַתַּ֨הַר </span>ע֜וֹד וַתֵּ֣לֶד בֵּ֗ן וַתֹּ֙אמֶר֙</p>
                            <div class="s-q">הַפַּ֙עַם֙ אוֹדֶ֣ה אֶת־יְהוָ֔ה</div>
                            <p>עַל־כֵּ֛ן קָרְאָ֥ה שְׁמ֖וֹ יְהוּדָ֑ה וַֽתַּעֲמֹ֖ד מִלֶּֽדֶת׃</p>


                            <br>
                            <hr>
                            <div class="perek">ל</div>


                            <p><span id="30_1" class="marker">וַתֵּ֣רֶא </span>רָחֵ֗ל כִּ֣י לֹ֤א יָֽלְדָה֙ לְיַעֲקֹ֔ב וַתְּקַנֵּ֥א רָחֵ֖ל
                                בַּאֲחֹתָ֑הּ וַתֹּ֤אמֶר אֶֽל־יַעֲקֹב֙</p>
                            <div class="p-q">הָֽבָה־לִּ֣י בָנִ֔ים וְאִם־אַ֖יִן מֵתָ֥ה אָנֹֽכִי׃</div>
                            
                            <p><span id="30_2 " class="marker">וַיִּֽחַר־אַ֥ף </span>יַעֲקֹ֖ב בְּרָחֵ֑ל וַיֹּ֗אמֶר</p>
                            <div class="a-q">הֲתַ֤חַת אֱלֹהִים֙ אָנֹ֔כִי אֲשֶׁר־מָנַ֥ע מִמֵּ֖ךְ פְּרִי־בָֽטֶן׃</div>
                            
                            <p><span id="30_3 " class="marker">וַתֹּ֕אמֶר </span></p>
                            <div class="p-q">הִנֵּ֛ה אֲמָתִ֥י בִלְהָ֖ה בֹּ֣א אֵלֶ֑יהָ וְתֵלֵד֙ עַל־בִּרְכַּ֔י וְאִבָּנֶ֥ה גַם־אָנֹכִ֖י מִמֶּֽנָּה׃
                            </div>
                            
                            <p><span id="30_4 " class="marker">וַתִּתֶּן־ל֛וֹ </span>אֶת־בִּלְהָ֥ה שִׁפְחָתָ֖הּ לְאִשָּׁ֑ה וַיָּבֹ֥א אֵלֶ֖יהָ
                                יַעֲקֹֽב׃
                            
                                <span id="30_5 " class="marker">וַתַּ֣הַר </span>בִּלְהָ֔ה וַתֵּ֥לֶד לְיַעֲקֹ֖ב בֵּֽן׃
                            </p>
                            
                            <p><span id="30_6 " class="marker">וַתֹּ֤אמֶר </span>רָחֵל֙ </p>
                            <div class="p-q">דָּנַ֣נִּי אֱלֹהִ֔ים וְגַם֙ שָׁמַ֣ע בְּקֹלִ֔י וַיִּתֶּן־לִ֖י בֵּ֑ן</div>
                            <p>עַל־כֵּ֛ן קָרְאָ֥ה שְׁמ֖וֹ דָּֽן׃</p>
                            
                            <p><span id="30_7 " class="marker">וַתַּ֣הַר </span>ע֔וֹד וַתֵּ֕לֶד בִּלְהָ֖ה שִׁפְחַ֣ת רָחֵ֑ל בֵּ֥ן שֵׁנִ֖י לְיַעֲקֹֽב׃
                            </p>
                            
                            <p><span id="30_8 " class="marker">וַתֹּ֣אמֶר </span>רָחֵ֗ל</p>
                            <div class="p-q">נַפְתּוּלֵ֨י אֱלֹהִ֧ים׀ נִפְתַּ֛לְתִּי עִם־אֲחֹתִ֖י גַּם־יָכֹ֑לְתִּי</div>
                            <p>וַתִּקְרָ֥א שְׁמ֖וֹ נַפְתָּלִֽי׃</p>
                            
                            <p><span id="30_9 " class="marker">וַתֵּ֣רֶא </span>לֵאָ֔ה כִּ֥י עָמְדָ֖ה מִלֶּ֑דֶת וַתִּקַּח֙ אֶת־זִלְפָּ֣ה שִׁפְחָתָ֔הּ
                                וַתִּתֵּ֥ן אֹתָ֛הּ לְיַעֲקֹ֖ב לְאִשָּֽׁה׃
                            
                                <span id="30_10" class="marker"> וַתֵּ֗לֶד </span>זִלְפָּ֛ה שִׁפְחַ֥ת לֵאָ֖ה לְיַעֲקֹ֥ב בֵּֽן׃
                            </p>
                            
                            <p><span id="30_11" class="marker"> וַתֹּ֥אמֶר </span>לֵאָ֖ה</p>
                            <div class="s-q">׳בְּגָד׳ ״בָּ֣א״ ״גָ֑ד״</div>
                            <p>וַתִּקְרָ֥א אֶת־שְׁמ֖וֹ גָּֽד׃</p>
                            
                            <p><span id="30_12" class="marker"> וַתֵּ֗לֶד </span>זִלְפָּה֙ שִׁפְחַ֣ת לֵאָ֔ה בֵּ֥ן שֵׁנִ֖י לְיַעֲקֹֽב׃</p>
                            
                            <p><span id="30_13" class="marker"> וַתֹּ֣אמֶר </span>לֵאָ֔ה</p>
                            <div class="s-q">בְּאָשְׁרִ֕י כִּ֥י אִשְּׁר֖וּנִי בָּנ֑וֹת</div>
                            <p>וַתִּקְרָ֥א אֶת־שְׁמ֖וֹ אָשֵֽׁר׃</p>
                            
                            <p><span id="30_14" class="marker"> וַיֵּ֨לֶךְ </span>רְאוּבֵ֜ן בִּימֵ֣י קְצִיר־חִטִּ֗ים וַיִּמְצָ֤א דֽוּדָאִים֙
                                בַּשָּׂדֶ֔ה וַיָּבֵ֣א אֹתָ֔ם אֶל־לֵאָ֖ה אִמּ֑וֹ</p>
                            <p>וַתֹּ֤אמֶר רָחֵל֙ אֶל־לֵאָ֔ה</p>
                            <div class="p-q">תְּנִי־נָ֣א לִ֔י מִדּוּדָאֵ֖י בְּנֵֽךְ׃</div>
                            
                            <p><span id="30_15" class="marker"> וַתֹּ֣אמֶר </span>לָ֗הּ</p>
                            <div class="s-q">הַמְעַט֙ קַחְתֵּ֣ךְ אֶת־אִישִׁ֔י וְלָקַ֕חַת גַּ֥ם אֶת־דּוּדָאֵ֖י בְּנִ֑י</div>
                            <p>וַתֹּ֣אמֶר רָחֵ֗ל</p>
                            <div class="p-q">לָכֵן֙ יִשְׁכַּ֤ב עִמָּךְ֙ הַלַּ֔יְלָה תַּ֖חַת דּוּדָאֵ֥י בְנֵֽךְ׃</div>
                            
                            <p><span id="30_16" class="marker"> וַיָּבֹ֨א </span>יַעֲקֹ֣ב מִן־הַשָּׂדֶה֮ בָּעֶרֶב֒ וַתֵּצֵ֨א לֵאָ֜ה לִקְרָאת֗וֹ
                                וַתֹּ֙אמֶר֙</p>
                            <div class="s-q">אֵלַ֣י תָּב֔וֹא כִּ֚י שָׂכֹ֣ר שְׂכַרְתִּ֔יךָ בְּדוּדָאֵ֖י בְּנִ֑י</div>
                            <p>וַיִּשְׁכַּ֥ב עִמָּ֖הּ בַּלַּ֥יְלָה הֽוּא׃</p>
                            
                            <p><span id="30_17" class="marker"> וַיִּשְׁמַ֥ע </span>אֱלֹהִ֖ים אֶל־לֵאָ֑ה וַתַּ֛הַר וַתֵּ֥לֶד לְיַעֲקֹ֖ב בֵּ֥ן
                                חֲמִישִֽׁי׃</p>
                            
                            <p><span id="30_18" class="marker"> וַתֹּ֣אמֶר </span>לֵאָ֗ה</p>
                            <div class="s-q">נָתַ֤ן אֱלֹהִים֙ שְׂכָרִ֔י אֲשֶׁר־נָתַ֥תִּי שִׁפְחָתִ֖י לְאִישִׁ֑י</div>
                            <p>וַתִּקְרָ֥א שְׁמ֖וֹ יִשָּׂשכָֽר׃</p>
                            
                            <p><span id="30_19" class="marker"> וַתַּ֤הַר </span>עוֹד֙ לֵאָ֔ה וַתֵּ֥לֶד בֵּן־שִׁשִּׁ֖י לְּיַעֲקֹֽב׃</p>
                            
                            <p><span id="30_20" class="marker"> וַתֹּ֣אמֶר </span>לֵאָ֗ה</p>
                            <div class="s-q">זְבָדַ֨נִי אֱלֹהִ֥ים׀ אֹתִי֮ זֵ֣בֶד טוֹב֒ הַפַּ֙עַם֙ יִזְבְּלֵ֣נִי אִישִׁ֔י כִּֽי־יָלַ֥דְתִּי ל֖וֹ
                                שִׁשָּׁ֣ה בָנִ֑ים</div>
                            <p>וַתִּקְרָ֥א אֶת־שְׁמ֖וֹ זְבֻלֽוּן׃</p>
                            
                            <p><span id="30_21" class="marker"> וְאַחַ֖ר </span>יָ֣לְדָה בַּ֑ת וַתִּקְרָ֥א אֶת־שְׁמָ֖הּ דִּינָֽה׃</p>
                            
                            <p><span id="30_22" class="marker"> וַיִּזְכֹּ֥ר </span>אֱלֹהִ֖ים אֶת־רָחֵ֑ל וַיִּשְׁמַ֤ע אֵלֶ֙יהָ֙ אֱלֹהִ֔ים
                                וַיִּפְתַּ֖ח אֶת־רַחְמָֽהּ׃
                            
                                <span id="30_23" class="marker"> וַתַּ֖הַר </span>וַתֵּ֣לֶד בֵּ֑ן וַתֹּ֕אמֶר
                            </p>
                            <div class="p-q">אָסַ֥ף אֱלֹהִ֖ים אֶת־חֶרְפָּתִֽי׃</div>
                            
                            <p><span id="30_24" class="marker"> וַתִּקְרָ֧א </span>אֶת־שְׁמ֛וֹ יוֹסֵ֖ף לֵאמֹ֑ר</p>
                            <div class="p-q">יֹסֵ֧ף יְהוָ֛ה לִ֖י בֵּ֥ן אַחֵֽר׃</div>
                            
                            <p><span id="30_25" class="marker"> וַיְהִ֕י </span>כַּאֲשֶׁ֛ר יָלְדָ֥ה רָחֵ֖ל אֶת־יוֹסֵ֑ף וַיֹּ֤אמֶר יַעֲקֹב֙ אֶל־לָבָ֔ן
                            </p>
                            <div class="a-q">שַׁלְּחֵ֙נִי֙ וְאֵ֣לְכָ֔ה אֶל־מְקוֹמִ֖י וּלְאַרְצִֽי׃
                                <br>
                                <div class="small-space"></div>
                                <span id="30_26" class="marker"> תְּנָ֞ה </span>אֶת־נָשַׁ֣י וְאֶת־יְלָדַ֗י אֲשֶׁ֨ר עָבַ֧דְתִּי אֹֽתְךָ֛ בָּהֵ֖ן
                                וְאֵלֵ֑כָה כִּ֚י אַתָּ֣ה יָדַ֔עְתָּ אֶת־עֲבֹדָתִ֖י אֲשֶׁ֥ר עֲבַדְתִּֽיךָ׃
                            </div>
                            
                            <p><span id="30_27" class="marker"> וַיֹּ֤אמֶר </span>אֵלָיו֙ לָבָ֔ן</p>
                            <div class="r-q"> אִם־נָ֛א מָצָ֥אתִי חֵ֖ן בְּעֵינֶ֑יךָ נִחַ֕שְׁתִּי וַיְבָרֲכֵ֥נִי יְהוָ֖ה בִּגְלָלֶֽךָ׃</div>
                            
                            <p><span id="30_28" class="marker"> וַיֹּאמַ֑ר </span></p>
                            <div class="r-q">נָקְבָ֧ה שְׂכָרְךָ֛ עָלַ֖י וְאֶתֵּֽנָה׃</div>
                            
                            <p><span id="30_29" class="marker"> וַיֹּ֣אמֶר </span>אֵלָ֔יו</p>
                            <div class="a-q">אַתָּ֣ה יָדַ֔עְתָּ אֵ֖ת אֲשֶׁ֣ר עֲבַדְתִּ֑יךָ וְאֵ֛ת אֲשֶׁר־הָיָ֥ה מִקְנְךָ֖ אִתִּֽי׃
                            
                                <span id="30_30" class="marker"> כִּ֡י </span>מְעַט֩ אֲשֶׁר־הָיָ֨ה לְךָ֤ לְפָנַי֙ וַיִּפְרֹ֣ץ לָרֹ֔ב וַיְבָ֧רֶךְ
                                יְהוָ֛ה אֹתְךָ֖ לְרַגְלִ֑י וְעַתָּ֗ה מָתַ֛י אֶֽעֱשֶׂ֥ה גַם־אָנֹכִ֖י לְבֵיתִֽי׃
                            </div>
                            
                            <p><span id="30_31" class="marker"> וַיֹּ֖אמֶר </span></p>
                            <div class="r-q">מָ֣ה אֶתֶּן־לָ֑ךְ </div>
                            <p>וַיֹּ֤אמֶר יַעֲקֹב֙</p>
                            <div class="a-q"> לֹא־תִתֶּן־לִ֣י מְא֔וּמָה אִם־תַּֽעֲשֶׂה־לִּי֙ הַדָּבָ֣ר הַזֶּ֔ה אָשׁ֛וּבָה אֶרְעֶ֥ה צֹֽאנְךָ֖
                                אֶשְׁמֹֽר׃
                            
                                <span id="30_32" class="marker"> אֶֽעֱבֹ֨ר </span>בְּכָל־צֹֽאנְךָ֜ הַיּ֗וֹם הָסֵ֨ר מִשָּׁ֜ם כָּל־שֶׂ֣ה׀ נָקֹ֣ד
                                וְטָל֗וּא וְכָל־שֶׂה־חוּם֙ בַּכְּשָׂבִ֔ים וְטָל֥וּא וְנָקֹ֖ד בָּעִזִּ֑ים וְהָיָ֖ה שְׂכָרִֽי׃
                            
                                <span id="30_33" class="marker"> וְעָֽנְתָה־בִּ֤י </span>צִדְקָתִי֙ בְּי֣וֹם מָחָ֔ר כִּֽי־תָב֥וֹא עַל־שְׂכָרִ֖י
                                לְפָנֶ֑יךָ כֹּ֣ל אֲשֶׁר־אֵינֶנּוּ֩ נָקֹ֨ד וְטָל֜וּא בָּֽעִזִּ֗ים וְחוּם֙ בַּכְּשָׂבִ֔ים גָּנ֥וּב ה֖וּא אִתִּֽי׃
                            </div>
                            
                            <p><span id="30_34" class="marker"> וַיֹּ֥אמֶר </span>לָבָ֖ן</p>
                            <div class="r-q"> הֵ֑ן ל֖וּ יְהִ֥י כִדְבָרֶֽךָ׃</div>
                            
                            <p><span id="30_35" class="marker"> וַיָּ֣סַר </span>בַּיּוֹם֩ הַה֨וּא אֶת־הַתְּיָשִׁ֜ים הָֽעֲקֻדִּ֣ים וְהַטְּלֻאִ֗ים
                                וְאֵ֤ת כָּל־הָֽעִזִּים֙ הַנְּקֻדּ֣וֹת וְהַטְּלֻאֹ֔ת כֹּ֤ל אֲשֶׁר־לָבָן֙ בּ֔וֹ וְכָל־ח֖וּם בַּכְּשָׂבִ֑ים וַיִּתֵּ֖ן
                                בְּיַד־בָּנָֽיו׃
                            
                                <span id="30_36" class="marker"> וַיָּ֗שֶׂם </span>דֶּ֚רֶךְ שְׁלֹ֣שֶׁת יָמִ֔ים בֵּינ֖וֹ וּבֵ֣ין יַעֲקֹ֑ב וְיַעֲקֹ֗ב
                                רֹעֶ֛ה אֶת־צֹ֥אן לָבָ֖ן הַנּוֹתָרֹֽת׃
                            </p>
                            
                            <p><span id="30_37" class="marker"> וַיִּֽקַּֽח־ל֣וֹ </span>יַעֲקֹ֗ב מַקַּ֥ל לִבְנֶ֛ה לַ֖ח וְל֣וּז וְעֶרְמ֑וֹן
                                וַיְפַצֵּ֤ל בָּהֵן֙ פְּצָל֣וֹת לְבָנ֔וֹת מַחְשֹׂף֙ הַלָּבָ֔ן אֲשֶׁ֖ר עַל־הַמַּקְלֽוֹת׃
                            
                                <span id="30_38" class="marker"> וַיַּצֵּ֗ג </span>אֶת־הַמַּקְלוֹת֙ אֲשֶׁ֣ר פִּצֵּ֔ל בָּרֳהָטִ֖ים בְּשִֽׁקֲת֣וֹת
                                הַמָּ֑יִם אֲשֶׁר֩ תָּבֹ֨אןָ הַצֹּ֤אן לִשְׁתּוֹת֙ לְנֹ֣כַח הַצֹּ֔אן וַיֵּחַ֖מְנָה בְּבֹאָ֥ן לִשְׁתּֽוֹת׃
                            
                                <span id="30_39" class="marker"> וַיֶּחֱמ֥וּ </span>הַצֹּ֖אן אֶל־הַמַּקְל֑וֹת וַתֵּלַ֣דְןָ הַצֹּ֔אן עֲקֻדִּ֥ים
                                נְקֻדִּ֖ים וּטְלֻאִֽים׃
                            
                                <span id="30_40" class="marker"> וְהַכְּשָׂבִים֮ </span>הִפְרִ֣יד יַעֲקֹב֒ וַ֠יִּתֵּן פְּנֵ֨י הַצֹּ֧אן אֶל־עָקֹ֛ד
                                וְכָל־ח֖וּם בְּצֹ֣אן לָבָ֑ן וַיָּֽשֶׁת־ל֤וֹ עֲדָרִים֙ לְבַדּ֔וֹ וְלֹ֥א שָׁתָ֖ם עַל־צֹ֥אן לָבָֽן׃
                            
                                <span id="30_41" class="marker"> וְהָיָ֗ה </span>בְּכָל־יַחֵם֮ הַצֹּ֣אן הַמְקֻשָּׁרוֹת֒ וְשָׂ֨ם יַעֲקֹ֧ב
                                אֶת־הַמַּקְל֛וֹת לְעֵינֵ֥י הַצֹּ֖אן בָּרֳהָטִ֑ים לְיַחְמֵ֖נָּה בַּמַּקְלֽוֹת׃
                            
                                <span id="30_42" class="marker"> וּבְהַעֲטִ֥יף </span>הַצֹּ֖אן לֹ֣א יָשִׂ֑ים וְהָיָ֤ה הָעֲטֻפִים֙ לְלָבָ֔ן
                                וְהַקְּשֻׁרִ֖ים לְיַעֲקֹֽב׃
                            </p>
                            
                            <p><span id="30_43" class="marker"> וַיִּפְרֹ֥ץ </span>הָאִ֖ישׁ מְאֹ֣ד מְאֹ֑ד וַֽיְהִי־לוֹ֙ צֹ֣אן רַבּ֔וֹת וּשְׁפָחוֹת֙
                                וַעֲבָדִ֔ים וּגְמַלִּ֖ים וַחֲמֹרִֽים׃</p>

                            <br>
                            <hr>
                            <div class="perek">לא</div>
                            
                            <p><span id="31_1" class="marker">וַיִּשְׁמַ֗ע </span>אֶת־דִּבְרֵ֤י בְנֵֽי־לָבָן֙ לֵאמֹ֔ר</p>
                            <div class="r-q">לָקַ֣ח יַעֲקֹ֔ב אֵ֖ת כָּל־אֲשֶׁ֣ר לְאָבִ֑ינוּ וּמֵאֲשֶׁ֣ר לְאָבִ֔ינוּ עָשָׂ֕ה אֵ֥ת כָּל־הַכָּבֹ֖ד
                                הַזֶּֽה׃</div>
                            
                            <p><span id="31_2" class="marker">וַיַּ֥רְא </span>יַעֲקֹ֖ב אֶת־פְּנֵ֣י לָבָ֑ן וְהִנֵּ֥ה אֵינֶ֛נּוּ עִמּ֖וֹ כִּתְמ֥וֹל
                                שִׁלְשֽׁוֹם׃</p>
                            
                            <p><span id="31_3" class="marker">וַיֹּ֤אמֶר </span>יְהוָה֙ אֶֽל־יַעֲקֹ֔ב</p>
                            <div class="y-q">שׁ֛וּב אֶל־אֶ֥רֶץ אֲבוֹתֶ֖יךָ וּלְמוֹלַדְתֶּ֑ךָ וְאֶֽהְיֶ֖ה עִמָּֽךְ׃</div>
                            
                            <p><span id="31_4" class="marker">וַיִּשְׁלַ֣ח </span>יַעֲקֹ֔ב וַיִּקְרָ֖א לְרָחֵ֣ל וּלְלֵאָ֑ה הַשָּׂדֶ֖ה אֶל־צֹאנֽוֹ׃
                            
                                <span id="31_5" class="marker">וַיֹּ֣אמֶר </span>לָהֶ֗ן
                            </p>
                            <div class="a-q">רֹאֶ֤ה אָנֹכִי֙ אֶת־פְּנֵ֣י אֲבִיכֶ֔ן כִּֽי־אֵינֶ֥נּוּ אֵלַ֖י כִּתְמֹ֣ל שִׁלְשֹׁ֑ם וֵֽאלֹהֵ֣י אָבִ֔י
                                הָיָ֖ה עִמָּדִֽי׃
                            
                                <span id="31_6" class="marker">וְאַתֵּ֖נָה </span>יְדַעְתֶּ֑ן כִּ֚י בְּכָל־כֹּחִ֔י עָבַ֖דְתִּי אֶת־אֲבִיכֶֽן׃
                            
                                <span id="31_7" class="marker">וַאֲבִיכֶן֙ </span>הֵ֣תֶל בִּ֔י וְהֶחֱלִ֥ף אֶת־מַשְׂכֻּרְתִּ֖י עֲשֶׂ֣רֶת מֹנִ֑ים
                                וְלֹֽא־נְתָנ֣וֹ אֱלֹהִ֔ים לְהָרַ֖ע עִמָּדִֽי׃
                                <br>
                                <div class="small-space"></div>
                                <span id="31_8" class="marker">אִם־כֹּ֣ה </span>יֹאמַ֗ר
                                <br>
                                <div class="small-space"></div>
                                <div class="r-q">נְקֻדִּים֙ יִהְיֶ֣ה שְׂכָרֶ֔ךָ</div>
                                <div class="small-space"></div>
                                וְיָלְד֥וּ כָל־הַצֹּ֖אן נְקֻדִּ֑ים <br>
                                <div class="small-space"></div>וְאִם־כֹּ֣ה יֹאמַ֗ר
                                <br>
                                <div class="small-space"></div>
                                <div class="r-q">עֲקֻדִּים֙ יִהְיֶ֣ה שְׂכָרֶ֔ךָ</div>
                                <div class="small-space"></div>
                                וְיָלְד֥וּ כָל־הַצֹּ֖אן עֲקֻדִּֽים׃
                                <br>
                                <div class="small-space"></div>
                                <span id="31_9" class="marker">וַיַּצֵּ֧ל </span>אֱלֹהִ֛ים אֶת־מִקְנֵ֥ה אֲבִיכֶ֖ם וַיִּתֶּן־לִֽי׃
                                <br>
                                <div class="small-space"></div>
                                <span id="31_10" class="marker">וַיְהִ֗י </span>בְּעֵת֙ יַחֵ֣ם הַצֹּ֔אן וָאֶשָּׂ֥א עֵינַ֛י וָאֵ֖רֶא בַּחֲל֑וֹם
                                וְהִנֵּ֤ה הָֽעַתֻּדִים֙ הָעֹלִ֣ים עַל־הַצֹּ֔אן עֲקֻדִּ֥ים נְקֻדִּ֖ים וּבְרֻדִּֽים׃
                            
                                <span id="31_11" class="marker">וַיֹּ֨אמֶר </span>אֵלַ֜י מַלְאַ֧ךְ הָאֱלֹהִ֛ים בַּחֲל֖וֹם <br>
                                <div class="small-space"></div>
                                <div class="y-q">יַֽעֲקֹ֑ב</div><div class="small-space"></div>
                                וָאֹמַ֖ר הִנֵּֽנִי׃
                                <br>
                                <div class="small-space"></div>
                                <span id="31_12" class="marker">וַיֹּ֗אמֶר </span><div class="small-space"></div>
                                <div class="y-q">שָׂא־נָ֨א עֵינֶ֤יךָ וּרְאֵה֙ כָּל־הָֽעַתֻּדִים֙ הָעֹלִ֣ים עַל־הַצֹּ֔אן עֲקֻדִּ֥ים נְקֻדִּ֖ים
                                    וּבְרֻדִּ֑ים כִּ֣י רָאִ֔יתִי אֵ֛ת כָּל־אֲשֶׁ֥ר לָבָ֖ן עֹ֥שֶׂה לָּֽךְ׃
                                    <br>
                                    <div class="small-space"></div>
                                    <span id="31_13" class="marker">אָנֹכִ֤י </span>הָאֵל֙ בֵּֽית־אֵ֔ל אֲשֶׁ֨ר מָשַׁ֤חְתָּ שָּׁם֙ מַצֵּבָ֔ה אֲשֶׁ֨ר
                                    נָדַ֥רְתָּ לִּ֛י שָׁ֖ם נֶ֑דֶר עַתָּ֗ה ק֥וּם צֵא֙ מִן־הָאָ֣רֶץ הַזֹּ֔את וְשׁ֖וּב אֶל־אֶ֥רֶץ מוֹלַדְתֶּֽךָ׃
                                </div>
                            </div>
                            
                            <p><span id="31_14" class="marker">וַתַּ֤עַן </span>רָחֵל֙ וְלֵאָ֔ה וַתֹּאמַ֖רְנָה ל֑וֹ</p>
                            <div class="r-q">הַע֥וֹד לָ֛נוּ חֵ֥לֶק וְנַחֲלָ֖ה בְּבֵ֥ית אָבִֽינוּ׃
                            
                                <span id="31_15" class="marker">הֲל֧וֹא </span>נָכְרִיּ֛וֹת נֶחְשַׁ֥בְנוּ ל֖וֹ כִּ֣י מְכָרָ֑נוּ וַיֹּ֥אכַל
                                גַּם־אָכ֖וֹל אֶת־כַּסְפֵּֽנוּ׃
                            
                                <span id="31_16" class="marker">כִּ֣י </span>כָל־הָעֹ֗שֶׁר אֲשֶׁ֨ר הִצִּ֤יל אֱלֹהִים֙ מֵֽאָבִ֔ינוּ לָ֥נוּ ה֖וּא
                                וּלְבָנֵ֑ינוּ וְעַתָּ֗ה כֹּל֩ אֲשֶׁ֨ר אָמַ֧ר אֱלֹהִ֛ים אֵלֶ֖יךָ עֲשֵֽׂה׃
                            </div>
                            
                            <p><span id="31_17" class="marker">וַיָּ֖קָם </span>יַעֲקֹ֑ב וַיִּשָּׂ֛א אֶת־בָּנָ֥יו וְאֶת־נָשָׁ֖יו עַל־הַגְּמַלִּֽים׃
                            
                                <span id="31_18" class="marker">וַיִּנְהַ֣ג </span>אֶת־כָּל־מִקְנֵ֗הוּ וְאֶת־כָּל־רְכֻשׁוֹ֙ אֲשֶׁ֣ר רָכָ֔שׁ מִקְנֵה֙
                                קִנְיָנ֔וֹ אֲשֶׁ֥ר רָכַ֖שׁ בְּפַדַּ֣נ אֲרָ֑ם לָב֛וֹא אֶל־יִצְחָ֥ק אָבִ֖יו אַ֥רְצָה כְּנָֽעַן׃
                            </p>
                            
                            <p><span id="31_19" class="marker">וְלָבָ֣ן </span>הָלַ֔ךְ לִגְזֹ֖ז אֶת־צֹאנ֑וֹ וַתִּגְנֹ֣ב רָחֵ֔ל אֶת־הַתְּרָפִ֖ים
                                אֲשֶׁ֥ר לְאָבִֽיהָ׃</p>
                            
                            <p><span id="31_20" class="marker">וַיִּגְנֹ֣ב </span>יַעֲקֹ֔ב אֶת־לֵ֥ב לָבָ֖ן הָאֲרַמִּ֑י עַל־בְּלִי֙ הִגִּ֣יד ל֔וֹ
                                כִּ֥י בֹרֵ֖חַ הֽוּא׃
                            
                                <span id="31_21" class="marker">וַיִּבְרַ֥ח </span>הוּא֙ וְכָל־אֲשֶׁר־ל֔וֹ וַיָּ֖קָם וַיַּעֲבֹ֣ר אֶת־הַנָּהָ֑ר
                                וַיָּ֥שֶׂם אֶת־פָּנָ֖יו הַ֥ר הַגִּלְעָֽד׃
                            </p>
                            
                            <p><span id="31_22" class="marker">וַיֻּגַּ֥ד </span>לְלָבָ֖ן בַּיּ֣וֹם הַשְּׁלִישִׁ֑י כִּ֥י בָרַ֖ח יַעֲקֹֽב׃
                            
                                <span id="31_23" class="marker">וַיִּקַּ֤ח </span>אֶת־אֶחָיו֙ עִמּ֔וֹ וַיִּרְדֹּ֣ף אַחֲרָ֔יו דֶּ֖רֶךְ שִׁבְעַ֣ת
                                יָמִ֑ים וַיַּדְבֵּ֥ק אֹת֖וֹ בְּהַ֥ר הַגִּלְעָֽד׃
                            </p>
                            
                            <p><span id="31_24" class="marker">וַיָּבֹ֧א </span>אֱלֹהִ֛ים אֶל־לָבָ֥ן הָאֲרַמִּ֖י בַּחֲלֹ֣ם הַלָּ֑יְלָה וַיֹּ֣אמֶר
                                ל֗וֹ</p>
                            <div class="a-q">הִשָּׁ֧מֶר לְךָ֛ פֶּן־תְּדַבֵּ֥ר עִֽם־יַעֲקֹ֖ב מִטּ֥וֹב עַד־רָֽע׃</div>
                            
                            <p><span id="31_25" class="marker">וַיַּשֵּׂ֥ג </span>לָבָ֖ן אֶֽת־יַעֲקֹ֑ב וְיַעֲקֹ֗ב תָּקַ֤ע אֶֽת־אָהֳלוֹ֙ בָּהָ֔ר
                                וְלָבָ֛ן תָּקַ֥ע אֶת־אֶחָ֖יו בְּהַ֥ר הַגִּלְעָֽד׃</p>
                            
                            <p><span id="31_26" class="marker">וַיֹּ֤אמֶר </span>לָבָן֙ לְיַעֲקֹ֔ב</p>
                            <div class="r-q">מֶ֣ה עָשִׂ֔יתָ וַתִּגְנֹ֖ב אֶת־לְבָבִ֑י וַתְּנַהֵג֙ אֶת־בְּנֹתַ֔י כִּשְׁבֻי֖וֹת חָֽרֶב׃
                                <br>
                                <div class="small-space"></div>
                                <span id="31_27" class="marker">לָ֤מָּה </span>נַחְבֵּ֙אתָ֙ לִבְרֹ֔חַ וַתִּגְנֹ֖ב אֹתִ֑י וְלֹא־הִגַּ֣דְתָּ לִּ֔י
                                וָֽאֲשַׁלֵּחֲךָ֛ בְּשִׂמְחָ֥ה וּבְשִׁרִ֖ים בְּתֹ֥ף וּבְכִנּֽוֹר׃
                            
                                <span id="31_28" class="marker">וְלֹ֣א </span>נְטַשְׁתַּ֔נִי לְנַשֵּׁ֥ק לְבָנַ֖י וְלִבְנֹתָ֑י <br>
                                <div class="small-space"></div>עַתָּ֖ה הִסְכַּ֥לְתָּֽ עֲשֽׂוֹ׃
                                <br>
                                <div class="small-space"></div>
                                <span id="31_29" class="marker">יֶשׁ־לְאֵ֣ל </span>יָדִ֔י לַעֲשׂ֥וֹת עִמָּכֶ֖ם רָ֑ע וֵֽאלֹהֵ֨י אֲבִיכֶ֜ם אֶ֣מֶשׁ׀
                                אָמַ֧ר אֵלַ֣י לֵאמֹ֗ר <br>
                                <div class="small-space"></div>
                                <div class="a-q">הִשָּׁ֧מֶר לְךָ֛ מִדַּבֵּ֥ר עִֽם־יַעֲקֹ֖ב מִטּ֥וֹב עַד־רָֽע׃</div>
                                <div class="small-space"></div>
                            
                                <span id="31_30" class="marker">וְעַתָּה֙ </span>הָלֹ֣ךְ הָלַ֔כְתָּ כִּֽי־נִכְסֹ֥ף נִכְסַ֖פְתָּה לְבֵ֣ית אָבִ֑יךָ
                                לָ֥מָּה גָנַ֖בְתָּ אֶת־אֱלֹהָֽי׃
                            </div>
                            
                            <p><span id="31_31" class="marker">וַיַּ֥עַן </span>יַעֲקֹ֖ב וַיֹּ֣אמֶר לְלָבָ֑ן</p>
                            <div class="a-q">כִּ֣י יָרֵ֔אתִי כִּ֣י אָמַ֔רְתִּי פֶּן־תִּגְזֹ֥ל אֶת־בְּנוֹתֶ֖יךָ מֵעִמִּֽי׃
                                <br>
                                <div class="small-space"></div>
                                <span id="31_32" class="marker">עִ֠ם </span>אֲשֶׁ֨ר תִּמְצָ֣א אֶת־אֱלֹהֶיךָ֮ לֹ֣א יִֽחְיֶה֒ נֶ֣גֶד אַחֵ֧ינוּ
                                הַֽכֶּר־לְךָ֛ מָ֥ה עִמָּדִ֖י וְקַֽח־לָ֑ךְ
                            </div>
                            <p>וְלֹֽא־יָדַ֣ע יַעֲקֹ֔ב כִּ֥י רָחֵ֖ל גְּנָבָֽתַם׃</p>
                            
                            <p><span id="31_33" class="marker">וַיָּבֹ֨א </span>לָבָ֜ן בְּאֹ֥הֶל יַעֲקֹ֣ב׀ וּבְאֹ֣הֶל לֵאָ֗ה וּבְאֹ֛הֶל שְׁתֵּ֥י
                                הָאֲמָהֹ֖ת וְלֹ֣א מָצָ֑א וַיֵּצֵא֙ מֵאֹ֣הֶל לֵאָ֔ה וַיָּבֹ֖א בְּאֹ֥הֶל רָחֵֽל׃
                            
                                <span id="31_34" class="marker">וְרָחֵ֞ל </span>לָקְחָ֣ה אֶת־הַתְּרָפִ֗ים וַתְּשִׂמֵ֛ם בְּכַ֥ר הַגָּמָ֖ל וַתֵּ֣שֶׁב
                                עֲלֵיהֶ֑ם וַיְמַשֵּׁ֥שׁ לָבָ֛ן אֶת־כָּל־הָאֹ֖הֶל וְלֹ֥א מָצָֽא׃
                            
                                <span id="31_35" class="marker">וַתֹּ֣אמֶר </span>אֶל־אָבִ֗יהָ
                            </p>
                            <div class="p-q">אַל־יִ֙חַר֙ בְּעֵינֵ֣י אֲדֹנִ֔י כִּ֣י ל֤וֹא אוּכַל֙ לָק֣וּם מִפָּנֶ֔יךָ כִּי־דֶ֥רֶךְ נָשִׁ֖ים לִ֑י
                            </div>
                            <p>וַיְחַפֵּ֕שׂ וְלֹ֥א מָצָ֖א אֶת־הַתְּרָפִֽים׃</p>
                            
                            <p><span id="31_36" class="marker">וַיִּ֥חַר </span>לְיַעֲקֹ֖ב וַיָּ֣רֶב בְּלָבָ֑ן וַיַּ֤עַן יַעֲקֹב֙ וַיֹּ֣אמֶר לְלָבָ֔ן
                            </p>
                            <div class="a-q">מַה־פִּשְׁעִי֙ מַ֣ה חַטָּאתִ֔י כִּ֥י דָלַ֖קְתָּ אַחֲרָֽי׃
                            
                                <span id="31_37" class="marker">כִּֽי־מִשַּׁ֣שְׁתָּ </span>אֶת־כָּל־כֵּלַ֗י מַה־מָּצָ֙אתָ֙ מִכֹּ֣ל כְּלֵי־בֵיתֶ֔ךָ
                                שִׂ֣ים כֹּ֔ה נֶ֥גֶד אַחַ֖י וְאַחֶ֑יךָ וְיוֹכִ֖יחוּ בֵּ֥ין שְׁנֵֽינוּ׃
                                <br>
                                <div class="small-space"></div>
                                <span id="31_38" class="marker">זֶה֩ </span>עֶשְׂרִ֨ים שָׁנָ֤ה אָנֹכִי֙ עִמָּ֔ךְ רְחֵלֶ֥יךָ וְעִזֶּ֖יךָ לֹ֣א
                                שִׁכֵּ֑לוּ וְאֵילֵ֥י צֹאנְךָ֖ לֹ֥א אָכָֽלְתִּי׃
                            
                                <span id="31_39" class="marker">טְרֵפָה֙ </span>לֹא־הֵבֵ֣אתִי אֵלֶ֔יךָ אָנֹכִ֣י אֲחַטֶּ֔נָּה מִיָּדִ֖י
                                תְּבַקְשֶׁ֑נָּה גְּנֻֽבְתִ֣י י֔וֹם וּגְנֻֽבְתִ֖י לָֽיְלָה׃
                                <br>
                                <div class="small-space"></div>
                                <span id="31_40" class="marker">הָיִ֧יתִי </span>בַיּ֛וֹם אֲכָלַ֥נִי חֹ֖רֶב וְקֶ֣רַח בַּלָּ֑יְלָה וַתִּדַּ֥ד
                                שְׁנָתִ֖י מֵֽעֵינָֽי׃
                                <br>
                                <div class="small-space"></div>
                                <span id="31_41" class="marker">זֶה־לִּ֞י </span>עֶשְׂרִ֣ים שָׁנָה֮ בְּבֵיתֶךָ֒ עֲבַדְתִּ֜יךָ אַרְבַּֽע־עֶשְׂרֵ֤ה
                                שָׁנָה֙ בִּשְׁתֵּ֣י בְנֹתֶ֔יךָ וְשֵׁ֥שׁ שָׁנִ֖ים בְּצֹאנֶ֑ךָ וַתַּחֲלֵ֥ף אֶת־מַשְׂכֻּרְתִּ֖י עֲשֶׂ֥רֶת מֹנִֽים׃
                            
                                <span id="31_42" class="marker">לוּלֵ֡י </span>אֱלֹהֵ֣י אָבִי֩ אֱלֹהֵ֨י אַבְרָהָ֜ם וּפַ֤חַד יִצְחָק֙ הָ֣יָה לִ֔י
                                כִּ֥י עַתָּ֖ה רֵיקָ֣ם שִׁלַּחְתָּ֑נִי אֶת־עָנְיִ֞י וְאֶת־יְגִ֧יעַ כַּפַּ֛י רָאָ֥ה אֱלֹהִ֖ים וַיּ֥וֹכַח אָֽמֶשׁ׃
                            </div>
                            
                            <p><span id="31_43" class="marker">וַיַּ֨עַן </span>לָבָ֜ן וַיֹּ֣אמֶר אֶֽל־יַעֲקֹ֗ב</p>
                            <div class="r-q">הַבָּנ֨וֹת בְּנֹתַ֜י וְהַבָּנִ֤ים בָּנַי֙ וְהַצֹּ֣אן צֹאנִ֔י וְכֹ֛ל אֲשֶׁר־אַתָּ֥ה רֹאֶ֖ה לִי־ה֑וּא
                                וְלִבְנֹתַ֞י מָֽה־אֶֽעֱשֶׂ֤ה לָאֵ֙לֶּה֙ הַיּ֔וֹם א֥וֹ לִבְנֵיהֶ֖ן אֲשֶׁ֥ר יָלָֽדוּ׃
                                <br>
                                <div class="small-space"></div>
                                <span id="31_44" class="marker">וְעַתָּ֗ה </span>לְכָ֛ה נִכְרְתָ֥ה בְרִ֖ית אֲנִ֣י וָאָ֑תָּה וְהָיָ֥ה לְעֵ֖ד בֵּינִ֥י
                                וּבֵינֶֽךָ׃
                            </div>
                            
                            <p><span id="31_45" class="marker">וַיִּקַּ֥ח </span>יַעֲקֹ֖ב אָ֑בֶן וַיְרִימֶ֖הָ מַצֵּבָֽה׃</p>
                            
                            <p><span id="31_46" class="marker">וַיֹּ֨אמֶר </span>יַעֲקֹ֤ב לְאֶחָיו֙</p>
                            <div class="a-q">לִקְט֣וּ אֲבָנִ֔ים</div>
                            <p>וַיִּקְח֥וּ אֲבָנִ֖ים וַיַּֽעֲשׂוּ־גָ֑ל וַיֹּ֥אכְלוּ שָׁ֖ם עַל־הַגָּֽל׃</p>
                            
                            <p><span id="31_47" class="marker">וַיִּקְרָא־ל֣וֹ </span>לָבָ֔ן יְגַ֖ר שָׂהֲדוּתָ֑א וְיַֽעֲקֹ֔ב קָ֥רָא ל֖וֹ גַּלְעֵֽד׃
                            </p>
                            
                            <p><span id="31_48" class="marker">וַיֹּ֣אמֶר </span>לָבָ֔ן</p>
                            <div class="r-q">הַגַּ֨ל הַזֶּ֥ה עֵ֛ד בֵּינִ֥י וּבֵינְךָ֖ הַיּ֑וֹם</div>
                            <p>עַל־כֵּ֥ן קָרָֽא־שְׁמ֖וֹ גַּלְעֵֽד׃</p>
                            
                            <p><span id="31_49" class="marker">וְהַמִּצְפָּה֙ </span>אֲשֶׁ֣ר אָמַ֔ר</p>
                            <div class="r-q">יִ֥צֶף יְהוָ֖ה בֵּינִ֣י וּבֵינֶ֑ךָ כִּ֥י נִסָּתֵ֖ר אִ֥ישׁ מֵרֵעֵֽהוּ׃
                                <br>
                                <div class="small-space"></div>
                                <span id="31_50" class="marker">אִם־תְּעַנֶּ֣ה </span>אֶת־בְּנֹתַ֗י וְאִם־תִּקַּ֤ח נָשִׁים֙ עַל־בְּנֹתַ֔י אֵ֥ין
                                אִ֖ישׁ עִמָּ֑נוּ רְאֵ֕ה אֱלֹהִ֥ים עֵ֖ד בֵּינִ֥י וּבֵינֶֽךָ׃
                            </div>
                            
                            <p><span id="31_51" class="marker">וַיֹּ֥אמֶר </span>לָבָ֖ן לְיַעֲקֹ֑ב</p>
                            <div class="r-q">הִנֵּ֣ה׀ הַגַּ֣ל הַזֶּ֗ה וְהִנֵּה֙ הַמַצֵּבָ֔ה אֲשֶׁ֥ר יָרִ֖יתִי בֵּינִ֥י וּבֵינֶֽךָ׃
                            
                                <span id="31_52" class="marker">עֵ֚ד </span>הַגַּ֣ל הַזֶּ֔ה וְעֵדָ֖ה הַמַּצֵּבָ֑ה אִם־אָ֗נִי לֹֽא־אֶֽעֱבֹ֤ר אֵלֶ֙יךָ֙
                                אֶת־הַגַּ֣ל הַזֶּ֔ה וְאִם־אַ֠תָּה לֹא־תַעֲבֹ֨ר אֵלַ֜י אֶת־הַגַּ֥ל הַזֶּ֛ה וְאֶת־הַמַּצֵּבָ֥ה הַזֹּ֖את לְרָעָֽה׃
                                <br>
                                <div class="small-space"></div>
                                <span id="31_53" class="marker">אֱלֹהֵ֨י </span>אַבְרָהָ֜ם וֵֽאלֹהֵ֤י נָחוֹר֙ יִשְׁפְּט֣וּ בֵינֵ֔ינוּ אֱלֹהֵ֖י
                                אֲבִיהֶ֑ם
                            </div>
                            <p>וַיִּשָּׁבַ֣ע יַעֲקֹ֔ב בְּפַ֖חַד אָבִ֥יו יִצְחָֽק׃</p>
                            
                            <p><span id="31_54" class="marker">וַיִּזְבַּ֨ח </span>יַעֲקֹ֥ב זֶ֙בַח֙ בָּהָ֔ר וַיִּקְרָ֥א לְאֶחָ֖יו לֶאֱכָל־לָ֑חֶם
                                וַיֹּ֣אכְלוּ לֶ֔חֶם וַיָּלִ֖ינוּ בָּהָֽר׃</p>


                            <br>
                            <hr>
                            <div class="perek">לב</div>
                            <p><span id="32_1" class="marker">וַיַּשְׁכֵּ֨ם </span>לָבָ֜ן בַּבֹּ֗קֶר וַיְנַשֵּׁ֧ק לְבָנָ֛יו וְלִבְנוֹתָ֖יו
                                וַיְבָ֣רֶךְ אֶתְהֶ֑ם וַיֵּ֛לֶךְ וַיָּ֥שָׁב לָבָ֖ן לִמְקֹמֽוֹ׃</p>
                            
                            <p><span id="32_2" class="marker">וְיַעֲקֹ֖ב </span>הָלַ֣ךְ לְדַרְכּ֑וֹ וַיִּפְגְּעוּ־ב֖וֹ מַלְאֲכֵ֥י אֱלֹהִֽים׃</p>
                            
                            <p><span id="32_3" class="marker">וַיֹּ֤אמֶר </span>יַעֲקֹב֙ כַּאֲשֶׁ֣ר רָאָ֔ם </p>
                            <div class="a-q">מַחֲנֵ֥ה אֱלֹהִ֖ים זֶ֑ה</div>
                            <p>וַיִּקְרָ֛א שֵֽׁם־הַמָּק֥וֹם הַה֖וּא מַֽחֲנָֽיִם׃</p>

                        </div>
                    </div>
                </div>
            </div>
        </div>
    </div>
</body>
<script src="./js/scroll-sizer.js"></script>
<script src="./js/markers.js"></script>
</html>