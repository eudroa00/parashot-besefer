<!DOCTYPE html>
<html lang="he">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Parashat Vayeshev</title>
    <link rel="stylesheet" href="styles/parashah.css">
</head>
<body>
    <div class="container" id="container">
        <div class="scroll-top" id="scrollTop"></div>
        <div class="scroll-body" id="scrollBody"></div>
        <div class="scroll-bottom" id="scrollBottom"></div>
        <div class="content" id="text">
            <div class="divo">
                <!-- Title box -->
                <div id="title-box">
                    <div class="title">פרשת וישב</div>
                    <div class="par">בראשית, לז:א–מ:כג</div>
                </div>
                <!-- Main text -->
                <div class="two-columns">
                    <!-- Column for verses -->
                    <div id="numberColumn" class="index"></div>
                    
                    <!-- Text -->
                    <div class="verses">
                        <div>
                            <div class="perek">לז</div><div class="small-space"></div>
                            <p><span id="37_1" class="marker">וַיֵּ֣שֶׁב</span> יַעֲקֹ֔ב בְּאֶ֖רֶץ מְגוּרֵ֣י אָבִ֑יו בְּאֶ֖רֶץ כְּנָֽעַן׃</p>
                            <p><span id="37_2" class="marker">אֵ֣לֶּה׀</span> תֹּלְד֣וֹת יַעֲקֹ֗ב יוֹסֵ֞ף בֶּן־שְׁבַֽע־עֶשְׂרֵ֤ה שָׁנָה֙ הָיָ֨ה
                                רֹעֶ֤ה אֶת־אֶחָיו֙ בַּצֹּ֔אן וְה֣וּא נַ֗עַר אֶת־בְּנֵ֥י בִלְהָ֛ה וְאֶת־בְּנֵ֥י זִלְפָּ֖ה נְשֵׁ֣י אָבִ֑יו
                                וַיָּבֵ֥א יוֹסֵ֛ף אֶת־דִּבָּתָ֥ם רָעָ֖ה אֶל־אֲבִיהֶֽם׃</p>
                            <p><span id="37_3" class="marker">וְיִשְׂרָאֵ֗ל</span> אָהַ֤ב אֶת־יוֹסֵף֙ מִכָּל־בָּנָ֔יו כִּֽי־בֶן־זְקֻנִ֥ים ה֖וּא
                                ל֑וֹ וְעָ֥שָׂה ל֖וֹ כְּתֹ֥נֶת פַּסִּֽים׃ <span id="37_4" class="marker">וַיִּרְא֣וּ</span> אֶחָ֗יו כִּֽי־אֹת֞וֹ
                                אָהַ֤ב אֲבִיהֶם֙ מִכָּל־אֶחָ֔יו וַֽיִּשְׂנְא֖וּ אֹת֑וֹ וְלֹ֥א יָכְל֖וּ דַּבְּר֥וֹ לְשָׁלֹֽם׃</p>
                            <p><span id="37_5" class="marker">וַיַּחֲלֹ֤ם</span> יוֹסֵף֙ חֲל֔וֹם וַיַּגֵּ֖ד לְאֶחָ֑יו וַיּוֹסִ֥פוּ ע֖וֹד שְׂנֹ֥א
                                אֹתֽוֹ׃</p>
                            <p><span id="37_6" class="marker">וַיֹּ֖אמֶר</span> אֲלֵיהֶ֑ם</p>
                            <div class="p-q">שִׁמְעוּ־נָ֕א הַחֲל֥וֹם הַזֶּ֖ה אֲשֶׁ֥ר חָלָֽמְתִּי׃
                        
                                <span id="37_7" class="marker">וְ֠הִנֵּה</span> אֲנַ֜חְנוּ מְאַלְּמִ֤ים אֲלֻמִּים֙ בְּת֣וֹךְ הַשָּׂדֶ֔ה
                                וְהִנֵּ֛ה קָ֥מָה אֲלֻמָּתִ֖י וְגַם־נִצָּ֑בָה וְהִנֵּ֤ה תְסֻבֶּ֙ינָה֙ אֲלֻמֹּ֣תֵיכֶ֔ם וַתִּֽשְׁתַּחֲוֶ֖יןָ
                                לַאֲלֻמָּתִֽי׃
                            </div>
                            <p><span id="37_8" class="marker">וַיֹּ֤אמְרוּ</span> לוֹ֙ אֶחָ֔יו</p> <span
                                style="background-color: rgba(252, 195, 37, 0.475);">הֲמָלֹ֤ךְ תִּמְלֹךְ֙ עָלֵ֔ינוּ אִם־מָשׁ֥וֹל תִּמְשֹׁ֖ל
                                בָּ֑נוּ</span><br>
                            <p>וַיּוֹסִ֤פוּ עוֹד֙ שְׂנֹ֣א אֹת֔וֹ עַל־חֲלֹמֹתָ֖יו וְעַל־דְּבָרָֽיו׃</p>
                            <p><span id="37_9" class="marker">וַיַּחֲלֹ֥ם</span> עוֹד֙ חֲל֣וֹם אַחֵ֔ר וַיְסַפֵּ֥ר אֹת֖וֹ לְאֶחָ֑יו וַיֹּ֗אמֶר
                            </p>
                            <div class="p-q">הִנֵּ֨ה חָלַ֤מְתִּֽי חֲלוֹם֙ ע֔וֹד וְהִנֵּ֧ה הַשֶּׁ֣מֶשׁ וְהַיָּרֵ֗חַ וְאַחַ֤ד עָשָׂר֙ כּֽוֹכָבִ֔ים
                                מִֽשְׁתַּחֲוִ֖ים לִֽי׃</div>
                            <p><span id="37_10" class="marker">וַיְסַפֵּ֣ר</span> אֶל־אָבִיו֮ וְאֶל־אֶחָיו֒ וַיִּגְעַר־בּ֣וֹ אָבִ֔יו</p>
                            <p>וַיֹּ֣אמֶר ל֔וֹ</p>
                            <div class="a-q">מָ֛ה הַחֲל֥וֹם הַזֶּ֖ה אֲשֶׁ֣ר חָלָ֑מְתָּ הֲב֣וֹא נָב֗וֹא אֲנִי֙ וְאִמְּךָ֣ וְאַחֶ֔יךָ
                                לְהִשְׁתַּחֲוֺ֥ת לְךָ֖ אָֽרְצָה׃</div>
                            <p>
                            <p><span id="37_11" class="marker">וַיְקַנְאוּ־ב֖וֹ</span> אֶחָ֑יו וְאָבִ֖יו שָׁמַ֥ר אֶת־הַדָּבָֽר׃</p>
                            </p>
                            <p><span id="37_12" class="marker">וַיֵּלְכ֖וּ</span> אֶחָ֑יו לִרְע֛וֹת אֶׄתׄ־צֹ֥אן אֲבִיהֶ֖ם בִּשְׁכֶֽם׃ <span
                                    id="37_13" class="marker">וַיֹּ֨אמֶר</span> יִשְׂרָאֵ֜ל אֶל־יוֹסֵ֗ף</p> <span
                                style="background-color: rgba(122, 179, 122, 0.5);">הֲל֤וֹא אַחֶ֙יךָ֙ רֹעִ֣ים בִּשְׁכֶ֔ם לְכָ֖ה וְאֶשְׁלָחֲךָ֣
                                אֲלֵיהֶ֑ם</span><br>
                            <p>וַיֹּ֥אמֶר ל֖וֹ</p>
                            <div class="p-q"> הִנֵּֽנִי׃</div>
                            <p><span id="37_14" class="marker">וַיֹּ֣אמֶר</span> ל֗וֹ </p>
                            <div class="a-q">לֶךְ־נָ֨א רְאֵ֜ה אֶת־שְׁל֤וֹם אַחֶ֙יךָ֙ וְאֶת־שְׁל֣וֹם הַצֹּ֔אן וַהֲשִׁבֵ֖נִי דָּבָ֑ר</div>
                            <p> וַיִּשְׁלָחֵ֙הוּ֙ מֵעֵ֣מֶק חֶבְר֔וֹן וַיָּבֹ֖א שְׁכֶֽמָה׃</p>
                            <p><span id="37_15" class="marker">וַיִּמְצָאֵ֣הוּ</span> אִ֔ישׁ וְהִנֵּ֥ה תֹעֶ֖ה בַּשָּׂדֶ֑ה וַיִּשְׁאָלֵ֧הוּ
                                הָאִ֛ישׁ לֵאמֹ֖ר</p>
                            <div class="i-q">מַה־תְּבַקֵּֽשׁ׃</div>
                            <p><span id="37_16" class="marker">וַיֹּ֕אמֶר</span></p>
                            <div class="p-q">אֶת־אַחַ֖י אָנֹכִ֣י מְבַקֵּ֑שׁ הַגִּֽידָה־נָּ֣א לִ֔י אֵיפֹ֖ה הֵ֥ם רֹעִֽים׃</div>
                            <p><span id="37_17" class="marker">וַיֹּ֤אמֶר</span> הָאִישׁ֙</p>
                            <div class="i-q">נָסְע֣וּ מִזֶּ֔ה כִּ֤י שָׁמַ֙עְתִּי֙ אֹֽמְרִ֔ים <div class="small-space"></div>
                                <div class="s-q">נֵלְכָ֖ה דֹּתָ֑יְנָה</div>
                            </div>
                            <p>וַיֵּ֤לֶךְ יוֹסֵף֙ אַחַ֣ר אֶחָ֔יו וַיִּמְצָאֵ֖ם בְּדֹתָֽן׃</p>
                            <p><span id="37_18" class="marker">וַיִּרְא֥וּ</span> אֹת֖וֹ מֵרָחֹ֑ק וּבְטֶ֙רֶם֙ יִקְרַ֣ב אֲלֵיהֶ֔ם
                                וַיִּֽתְנַכְּל֥וּ אֹת֖וֹ לַהֲמִיתֽוֹ׃</p>
                            <p><span id="37_19" class="marker">וַיֹּאמְר֖וּ</span> אִ֣ישׁ אֶל־אָחִ֑יו</p>
                            <div class="s-q">הִנֵּ֗ה בַּ֛עַל הַחֲלֹמ֥וֹת הַלָּזֶ֖ה בָּֽא׃ <span id="37_20" class="marker">וְעַתָּ֣ה׀</span>
                                לְכ֣וּ וְנַֽהַרְגֵ֗הוּ וְנַשְׁלִכֵ֙הוּ֙ בְּאַחַ֣ד הַבֹּר֔וֹת וְאָמַ֕רְנוּ חַיָּ֥ה רָעָ֖ה אֲכָלָ֑תְהוּ וְנִרְאֶ֕ה
                                מַה־יִּהְי֖וּ חֲלֹמֹתָֽיו׃</div>
                            <p><span id="37_21" class="marker">וַיִּשְׁמַ֣ע</span> רְאוּבֵ֔ן וַיַּצִּלֵ֖הוּ מִיָּדָ֑ם וַיֹּ֕אמֶר</p>
                            <div class="s-q">לֹ֥א נַכֶּ֖נּוּ נָֽפֶשׁ׃</div>
                            <p><span id="37_22" class="marker">וַיֹּ֨אמֶר</span> אֲלֵהֶ֣ם׀ רְאוּבֵן֮ </p>
                            <div class="s-q">אַל־תִּשְׁפְּכוּ־דָם֒ הַשְׁלִ֣יכוּ אֹת֗וֹ אֶל־הַבּ֤וֹר הַזֶּה֙ אֲשֶׁ֣ר בַּמִּדְבָּ֔ר וְיָ֖ד
                                אַל־תִּשְׁלְחוּ־ב֑וֹ</div>
                            <p>לְמַ֗עַן הַצִּ֤יל אֹתוֹ֙ מִיָּדָ֔ם לַהֲשִׁיב֖וֹ אֶל־אָבִֽיו׃</p>
                            <p><span id="37_23" class="marker">וַֽיְהִ֕י</span> כַּֽאֲשֶׁר־בָּ֥א יוֹסֵ֖ף אֶל־אֶחָ֑יו וַיַּפְשִׁ֤יטוּ אֶת־יוֹסֵף֙
                                אֶת־כֻּתָּנְתּ֔וֹ אֶת־כְּתֹ֥נֶת הַפַּסִּ֖ים אֲשֶׁ֥ר עָלָֽיו׃ <span id="37_24"
                                    class="marker">וַיִּ֨קָּחֻ֔הוּ</span> וַיַּשְׁלִ֥כוּ אֹת֖וֹ הַבֹּ֑רָה וְהַבּ֣וֹר רֵ֔ק אֵ֥ין בּ֖וֹ מָֽיִם׃
                            </p>
                            <p><span id="37_25" class="marker">וַיֵּשְׁבוּ֮</span> לֶֽאֱכָל־לֶחֶם֒ וַיִּשְׂא֤וּ עֵֽינֵיהֶם֙ וַיִּרְא֔וּ
                                וְהִנֵּה֙ אֹרְחַ֣ת יִשְׁמְעֵאלִ֔ים בָּאָ֖ה מִגִּלְעָ֑ד וּגְמַלֵּיהֶ֣ם נֹֽשְׂאִ֗ים נְכֹאת֙ וּצְרִ֣י וָלֹ֔ט
                                הוֹלְכִ֖ים לְהוֹרִ֥יד מִצְרָֽיְמָה׃</p>
                            <p><span id="37_26" class="marker">וַיֹּ֥אמֶר</span> יְהוּדָ֖ה אֶל־אֶחָ֑יו</p>
                            <div class="s-q">מַה־בֶּ֗צַע כִּ֤י נַהֲרֹג֙ אֶת־אָחִ֔ינוּ וְכִסִּ֖ינוּ אֶת־דָּמֽוֹ׃ <span id="37_27"
                                    class="marker">לְכ֞וּ</span> וְנִמְכְּרֶ֣נּוּ לַיִּשְׁמְעֵאלִ֗ים וְיָדֵ֙נוּ֙ אַל־תְּהִי־ב֔וֹ כִּֽי־אָחִ֥ינוּ
                                בְשָׂרֵ֖נוּ ה֑וּא</div>
                            <p> וַֽיִּשְׁמְע֖וּ אֶחָֽיו׃ </p>
                            <p><span id="37_28" class="marker">וַיַּֽעַבְרוּ֩</span> אֲנָשִׁ֨ים מִדְיָנִ֜ים סֹֽחֲרִ֗ים וַֽיִּמְשְׁכוּ֙
                                וַיַּֽעֲל֤וּ אֶת־יוֹסֵף֙ מִן־הַבּ֔וֹר וַיִּמְכְּר֧וּ אֶת־יוֹסֵ֛ף לַיִּשְׁמְעֵאלִ֖ים בְּעֶשְׂרִ֣ים כָּ֑סֶף
                                וַיָּבִ֥יאוּ אֶת־יוֹסֵ֖ף מִצְרָֽיְמָה׃ </p>
                            <p><span id="37_29" class="marker">וַיָּ֤שָׁב</span> רְאוּבֵן֙ אֶל־הַבּ֔וֹר וְהִנֵּ֥ה אֵין־יוֹסֵ֖ף בַּבּ֑וֹר
                                וַיִּקְרַ֖ע אֶת־בְּגָדָֽיו׃ <span id="37_30" class="marker">וַיָּ֥שָׁב</span> אֶל־אֶחָ֖יו וַיֹּאמַ֑ר</p>
                            <div class="s-q">הַיֶּ֣לֶד אֵינֶ֔נּוּ וַאֲנִ֖י אָ֥נָה אֲנִי־בָֽא׃</div>
                            <p><span id="37_31" class="marker">וַיִּקְח֖וּ</span> אֶת־כְּתֹ֣נֶת יוֹסֵ֑ף וַֽיִּשְׁחֲטוּ֙ שְׂעִ֣יר עִזִּ֔ים
                                וַיִּטְבְּל֥וּ אֶת־הַכֻּתֹּ֖נֶת בַּדָּֽם׃ <span id="37_32" class="marker">וַֽיְשַׁלְּח֞וּ</span> אֶת־כְּתֹ֣נֶת
                                הַפַּסִּ֗ים וַיָּבִ֙יאוּ֙ אֶל־אֲבִיהֶ֔ם וַיֹּאמְר֖וּ </p>
                            <div class="s-q">זֹ֣את מָצָ֑אנוּ הַכֶּר־נָ֗א הַכְּתֹ֧נֶת בִּנְךָ֛ הִ֖וא אִם־לֹֽא׃</div>
                            <p><span id="37_33" class="marker">וַיַּכִּירָ֤הּ</span> וַיֹּ֙אמֶר֙</p>
                            <div class="a-q">כְּתֹ֣נֶת בְּנִ֔י חַיָּ֥ה רָעָ֖ה אֲכָלָ֑תְהוּ טָרֹ֥ף טֹרַ֖ף יוֹסֵֽף׃</div>
                            <p><span id="37_34" class="marker">וַיִּקְרַ֤ע</span> יַעֲקֹב֙ שִׂמְלֹתָ֔יו וַיָּ֥שֶׂם שַׂ֖ק בְּמָתְנָ֑יו
                                וַיִּתְאַבֵּ֥ל עַל־בְּנ֖וֹ יָמִ֥ים רַבִּֽים׃ <span id="37_35" class="marker">וַיָּקֻמוּ֩</span> כָל־בָּנָ֨יו
                                וְכָל־בְּנֹתָ֜יו לְנַחֲמ֗וֹ וַיְמָאֵן֙ לְהִתְנַחֵ֔ם וַיֹּ֕אמֶר</p>
                            <div class="a-q">כִּֽי־אֵרֵ֧ד אֶל־בְּנִ֛י אָבֵ֖ל שְׁאֹ֑לָה</div>
                            <p>וַיֵּ֥בְךְּ אֹת֖וֹ אָבִֽיו׃</p>
                            <p><span id="37_36" class="marker">וְהַ֨מְּדָנִ֔ים</span> מָכְר֥וּ אֹת֖וֹ אֶל־מִצְרָ֑יִם לְפֽוֹטִיפַר֙ סְרִ֣יס
                                פַּרְעֹ֔ה שַׂ֖ר הַטַּבָּחִֽים׃ פ</p>
                            <div class="small-space"></div><hr>
                            <div class="small-space"></div>
                            <div class="perek">לח</div>
                            <div class="small-space"></div>
                            
                            <p><span id="38_1" class="marker">וַֽיְהִי֙</span> בָּעֵ֣ת הַהִ֔וא וַיֵּ֥רֶד יְהוּדָ֖ה מֵאֵ֣ת אֶחָ֑יו וַיֵּ֛ט
                                עַד־אִ֥ישׁ עֲדֻלָּמִ֖י וּשְׁמ֥וֹ חִירָֽה׃ <span id="38_2" class="marker">וַיַּרְא־שָׁ֧ם</span> יְהוּדָ֛ה
                                בַּת־אִ֥ישׁ כְּנַעֲנִ֖י וּשְׁמ֣וֹ שׁ֑וּעַ וַיִּקָּחֶ֖הָ וַיָּבֹ֥א אֵלֶֽיהָ׃ <span id="38_3"
                                    class="marker">וַתַּ֖הַר</span> וַתֵּ֣לֶד בֵּ֑ן וַיִּקְרָ֥א אֶת־שְׁמ֖וֹ עֵֽר׃ <span id="38_4"
                                    class="marker">וַתַּ֥הַר</span> ע֖וֹד וַתֵּ֣לֶד בֵּ֑ן וַתִּקְרָ֥א אֶת־שְׁמ֖וֹ אוֹנָֽן׃ <span id="38_5"
                                    class="marker">וַתֹּ֤סֶף</span> עוֹד֙ וַתֵּ֣לֶד בֵּ֔ן וַתִּקְרָ֥א אֶת־שְׁמ֖וֹ שֵׁלָ֑ה וְהָיָ֥ה בִכְזִ֖יב
                                בְּלִדְתָּ֥הּ אֹתֽוֹ׃</p>
                            <p><span id="38_6" class="marker">וַיִּקַּ֧ח</span> יְהוּדָ֛ה אִשָּׁ֖ה לְעֵ֣ר בְּכוֹר֑וֹ וּשְׁמָ֖הּ תָּמָֽר׃ <span
                                    id="38_7" class="marker">וַיְהִ֗י</span> עֵ֚ר בְּכ֣וֹר יְהוּדָ֔ה רַ֖ע בְּעֵינֵ֣י יְהוָ֑ה וַיְמִתֵ֖הוּ
                                יְהוָֽה׃</p>
                            <p><span id="38_8" class="marker">וַיֹּ֤אמֶר</span> יְהוּדָה֙ לְאוֹנָ֔ן</p>
                            <div class="s-q">בֹּ֛א אֶל־אֵ֥שֶׁת אָחִ֖יךָ וְיַבֵּ֣ם אֹתָ֑הּ וְהָקֵ֥ם זֶ֖רַע לְאָחִֽיךָ׃</div>
                            <p><span id="38_9" class="marker">וַיֵּ֣דַע</span> אוֹנָ֔ן כִּ֛י לֹּ֥א ל֖וֹ יִהְיֶ֣ה הַזָּ֑רַע וְהָיָ֞ה אִם־בָּ֨א
                                אֶל־אֵ֤שֶׁת אָחִיו֙ וְשִׁחֵ֣ת אַ֔רְצָה לְבִלְתִּ֥י נְתָן־זֶ֖רַע לְאָחִֽיו׃ <span id="38_10"
                                    class="marker">וַיֵּ֛רַע</span> בְּעֵינֵ֥י יְהוָ֖ה אֲשֶׁ֣ר עָשָׂ֑ה וַיָּ֖מֶת גַּם־אֹתֽוֹ׃</p>
                            <p><span id="38_11" class="marker">וַיֹּ֣אמֶר</span> יְהוּדָה֩ לְתָמָ֨ר כַּלָּת֜וֹ</p>
                            <div class="s-q">שְׁבִ֧י אַלְמָנָ֣ה בֵית־אָבִ֗יךְ עַד־יִגְדַּל֙ שֵׁלָ֣ה בְנִ֔י</div>
                            <p>כִּ֣י אָמַ֔ר</p>
                            <div class="s-q">פֶּן־יָמ֥וּת גַּם־ה֖וּא כְּאֶחָ֑יו</div>
                            <p>וַתֵּ֣לֶךְ תָּמָ֔ר וַתֵּ֖שֶׁב בֵּ֥ית אָבִֽיהָ׃</p>
                            <p><span id="38_12" class="marker">וַיִּרְבּוּ֙</span> הַיָּמִ֔ים וַתָּ֖מָת בַּת־שׁ֣וּעַ אֵֽשֶׁת־יְהוּדָ֑ה
                                וַיִּנָּ֣חֶם יְהוּדָ֗ה וַיַּ֜עַל עַל־גֹּֽזֲזֵ֤י צֹאנוֹ֙ ה֗וּא וְחִירָ֛ה רֵעֵ֥הוּ הָעֲדֻלָּמִ֖י תִּמְנָֽתָה׃
                                <span id="38_13" class="marker">וַיֻּגַּ֥ד</span> לְתָמָ֖ר לֵאמֹ֑ר </p>
                            <div class="i-q">הִנֵּ֥ה חָמִ֛יךְ עֹלֶ֥ה תִמְנָ֖תָה לָגֹ֥ז צֹאנֽוֹ׃</div>
                            <p><span id="38_14" class="marker">וַתָּסַר֩</span> בִּגְדֵ֨י אַלְמְנוּתָ֜הּ מֵֽעָלֶ֗יהָ וַתְּכַ֤ס בַּצָּעִיף֙
                                וַתִּתְעַלָּ֔ף וַתֵּ֙שֶׁב֙ בְּפֶ֣תַח עֵינַ֔יִם אֲשֶׁ֖ר עַל־דֶּ֣רֶךְ תִּמְנָ֑תָה כִּ֤י רָאֲתָה֙ כִּֽי־גָדַ֣ל
                                שֵׁלָ֔ה וְהִ֕וא לֹֽא־נִתְּנָ֥ה ל֖וֹ לְאִשָּֽׁה׃ <span id="38_15" class="marker">וַיִּרְאֶ֣הָ</span> יְהוּדָ֔ה
                                וַֽיַּחְשְׁבֶ֖הָ לְזוֹנָ֑ה כִּ֥י כִסְּתָ֖ה פָּנֶֽיהָ׃<span id="38_16" class="marker">וַיֵּ֨ט</span> אֵלֶ֜יהָ
                                אֶל־הַדֶּ֗רֶךְ וַיֹּ֙אמֶר֙</p>
                            <div class="s-q">הָֽבָה־נָּא֙ אָב֣וֹא אֵלַ֔יִךְ</div>
                            <p>כִּ֚י לֹ֣א יָדַ֔ע כִּ֥י כַלָּת֖וֹ הִ֑וא</p>
                            <p>וַתֹּ֙אמֶר֙</p>
                            <div class="p-q">
                                מַה־תִּתֶּן־לִּ֔י כִּ֥י תָב֖וֹא אֵלָֽי׃
                                
                            </div>
                            <p><span id="38_17" class="marker">וַיֹּ֕אמֶר</span></p>
                            <div class="s-q">אָנֹכִ֛י אֲשַׁלַּ֥ח גְּדִֽי־עִזִּ֖ים מִן־הַצֹּ֑אן</div>
                            <p>וַתֹּ֕אמֶר</p>
                            <div class="p-q">אִם־תִּתֵּ֥ן עֵרָב֖וֹן עַ֥ד שָׁלְחֶֽךָ׃</div>
                            <p><span id="38_18" class="marker">וַיֹּ֗אמֶר</span></p>
                            <div class="s-q">מָ֣ה הָֽעֵרָבוֹן֮ אֲשֶׁ֣ר אֶתֶּן־לָּךְ֒ </div>
                            <p>וַתֹּ֗אמֶר </p>
                            <div class="p-q">חֹתָֽמְךָ֙ וּפְתִילֶ֔ךָ וּמַטְּךָ֖ אֲשֶׁ֣ר בְּיָדֶ֑ךָ</div>
                            <p>וַיִּתֶּן־לָּ֛הּ וַיָּבֹ֥א אֵלֶ֖יהָ וַתַּ֥הַר לֽוֹ׃</p>
                            <p><span id="38_19" class="marker">וַתָּ֣קָם</span> וַתֵּ֔לֶךְ וַתָּ֥סַר צְעִיפָ֖הּ מֵעָלֶ֑יהָ וַתִּלְבַּ֖שׁ
                                בִּגְדֵ֥י אַלְמְנוּתָֽהּ׃ <span id="38_20" class="marker">וַיִּשְׁלַ֨ח</span> יְהוּדָ֜ה אֶת־גְּדִ֣י הָֽעִזִּ֗ים
                                בְּיַד֙ רֵעֵ֣הוּ הָֽעֲדֻלָּמִ֔י לָקַ֥חַת הָעֵרָב֖וֹן מִיַּ֣ד הָאִשָּׁ֑ה וְלֹ֖א מְצָאָֽהּ׃</p>
                            <p><span id="38_21" class="marker">וַיִּשְׁאַ֞ל</span> אֶת־אַנְשֵׁ֤י מְקֹמָהּ֙ לֵאמֹ֔ר</p>
                            <div class="s-q">אַיֵּ֧ה הַקְּדֵשָׁ֛ה הִ֥וא בָעֵינַ֖יִם עַל־הַדָּ֑רֶךְ<span
                                    style="background-color: rgb(70, 54, 45);"> </span></div>
                            <p>וַיֹּ֣אמְר֔וּ</p>
                            <div class="i-q">לֹא־הָיְתָ֥ה בָזֶ֖ה קְדֵשָֽׁה׃</div>
                            <p><span id="38_22" class="marker">וַיָּ֙שָׁב֙</span> אֶל־יְהוּדָ֔ה וַיֹּ֖אמֶר</p>
                            <div class="s-q">לֹ֣א מְצָאתִ֑יהָ וְגַ֨ם אַנְשֵׁ֤י הַמָּקוֹם֙ אָֽמְר֔וּ<div class="small-space"></div>
                                <div class="i-q">לֹא־הָיְתָ֥ה בָזֶ֖ה קְדֵשָֽׁה׃</div>
                            </div>
                            <p><span id="38_23" class="marker">וַיֹּ֤אמֶר</span> יְהוּדָה֙</p>
                            <div class="s-q">תִּֽקַּֽח־לָ֔הּ פֶּ֖ן נִהְיֶ֣ה לָב֑וּז הִנֵּ֤ה שָׁלַ֙חְתִּי֙ הַגְּדִ֣י הַזֶּ֔ה וְאַתָּ֖ה לֹ֥א
                                מְצָאתָֽהּ׃</div>
                            <p><span id="38_24" class="marker">וַיְהִ֣י׀</span> כְּמִשְׁלֹ֣שׁ חֳדָשִׁ֗ים וַיֻּגַּ֨ד לִֽיהוּדָ֤ה לֵֽאמֹר֙</p>
                            <div class="i-q">זָֽנְתָה֙ תָּמָ֣ר כַּלָּתֶ֔ךָ וְגַ֛ם הִנֵּ֥ה הָרָ֖ה לִזְנוּנִ֑ים</div>
                            <p>וַיֹּ֣אמֶר יְהוּדָ֔ה</p>
                            <div class="s-q">הוֹצִיא֖וּהָ וְתִשָּׂרֵֽף׃</div>
                            <p><span id="38_25" class="marker">הִ֣וא</span> מוּצֵ֗את וְהִ֨יא שָׁלְחָ֤ה אֶל־חָמִ֙יהָ֙ לֵאמֹ֔ר</p>
                            <div class="p-q">לְאִישׁ֙ אֲשֶׁר־אֵ֣לֶּה לּ֔וֹ אָנֹכִ֖י הָרָ֑ה<span style="background-color: rgb(70, 54, 45);">
                                </span></div>
                            <p>וַתֹּ֙אמֶר֙</p>
                            <div class="p-q">הַכֶּר־נָ֔א לְמִ֞י הַחֹתֶ֧מֶת וְהַפְּתִילִ֛ים וְהַמַּטֶּ֖ה הָאֵֽלֶּה׃</div>
                            <p><span id="38_26" class="marker">וַיַּכֵּ֣ר</span> יְהוּדָ֗ה וַיֹּ֙אמֶר֙</p>
                            <div class="s-q">צָֽדְקָ֣ה מִמֶּ֔נִּי כִּֽי־עַל־כֵּ֥ן לֹא־נְתַתִּ֖יהָ לְשֵׁלָ֣ה בְנִ֑י</div>
                            <p>וְלֹֽא־יָסַ֥ף ע֖וֹד לְדַעְתָּֽה׃</p>
                            <p><span id="38_27" class="marker">וַיְהִ֖י</span> בְּעֵ֣ת לִדְתָּ֑הּ וְהִנֵּ֥ה תְאוֹמִ֖ים בְּבִטְנָֽהּ׃ <span
                                    id="38_28" class="marker">וַיְהִ֥י</span> בְלִדְתָּ֖הּ וַיִּתֶּן־יָ֑ד וַתִּקַּ֣ח הַמְיַלֶּ֗דֶת וַתִּקְשֹׁ֨ר
                                עַל־יָד֤וֹ שָׁנִי֙ לֵאמֹ֔ר</p>
                            <div class="p-q">זֶ֖ה יָצָ֥א רִאשֹׁנָֽה׃</div>
                            <p><span id="38_29" class="marker">וַיְהִ֣י׀</span> כְּמֵשִׁ֣יב יָד֗וֹ וְהִנֵּה֙ יָצָ֣א אָחִ֔יו וַתֹּ֕אמֶר </p>
                            <div class="p-q">מַה־פָּרַ֖צְתָּ עָלֶ֣יךָ פָּ֑רֶץ</div>
                            <p>וַיִּקְרָ֥א שְׁמ֖וֹ פָּֽרֶץ׃</p>
                            <p><span id="38_30" class="marker">וְאַחַר֙</span> יָצָ֣א אָחִ֔יו אֲשֶׁ֥ר עַל־יָד֖וֹ הַשָּׁנִ֑י וַיִּקְרָ֥א שְׁמ֖וֹ
                                זָֽרַח׃ ס</p>
                            <div class="small-space"></div><hr>
                            <div class="small-space"></div>
                            <div class="perek">לט</div><div class="small-space"></div>
                            <p><span id="39_1" class="marker">וְיוֹסֵ֖ף</span> הוּרַ֣ד מִצְרָ֑יְמָה וַיִּקְנֵ֡הוּ פּוֹטִיפַר֩ סְרִ֨יס פַּרְעֹ֜ה
                                שַׂ֤ר הַטַּבָּחִים֙ אִ֣ישׁ מִצְרִ֔י מִיַּד֙ הַיִּשְׁמְעֵאלִ֔ים אֲשֶׁ֥ר הוֹרִדֻ֖הוּ שָֽׁמָּה׃ </p>
                            <p><span id="39_2" class="marker">וַיְהִ֤י</span> יְהוָה֙ אֶת־יוֹסֵ֔ף וַיְהִ֖י אִ֣ישׁ מַצְלִ֑יחַ וַיְהִ֕י בְּבֵ֥ית
                                אֲדֹנָ֖יו הַמִּצְרִֽי׃ <span id="39_3" class="marker">וַיַּ֣רְא</span> אֲדֹנָ֔יו כִּ֥י יְהוָ֖ה אִתּ֑וֹ וְכֹל֙
                                אֲשֶׁר־ה֣וּא עֹשֶׂ֔ה יְהוָ֖ה מַצְלִ֥יחַ בְּיָדֽוֹ׃ <span id="39_4" class="marker">וַיִּמְצָ֨א</span> יוֹסֵ֥ף
                                חֵ֛ן בְּעֵינָ֖יו וַיְשָׁ֣רֶת אֹת֑וֹ וַיַּפְקִדֵ֙הוּ֙ עַל־בֵּית֔וֹ וְכָל־יֶשׁ־ל֖וֹ נָתַ֥ן בְּיָדֽוֹ׃</p>
                            <p><span id="39_5" class="marker">וַיְהִ֡י</span> מֵאָז֩ הִפְקִ֨יד אֹת֜וֹ בְּבֵית֗וֹ וְעַל֙ כָּל־אֲשֶׁ֣ר יֶשׁ־ל֔וֹ
                                וַיְבָ֧רֶךְ יְהוָ֛ה אֶת־בֵּ֥ית הַמִּצְרִ֖י בִּגְלַ֣ל יוֹסֵ֑ף וַיְהִ֞י בִּרְכַּ֤ת יְהוָה֙ בְּכָל־אֲשֶׁ֣ר
                                יֶשׁ־ל֔וֹ בַּבַּ֖יִת וּבַשָּׂדֶֽה׃ <span id="39_6" class="marker">וַיַּעֲזֹ֣ב</span> כָּל־אֲשֶׁר־לוֹ֮
                                בְּיַד־יוֹסֵף֒ וְלֹא־יָדַ֤ע אִתּוֹ֙ מְא֔וּמָה כִּ֥י אִם־הַלֶּ֖חֶם אֲשֶׁר־ה֣וּא אוֹכֵ֑ל </p>
                            <p>וַיְהִ֣י יוֹסֵ֔ף יְפֵה־תֹ֖אַר וִיפֵ֥ה מַרְאֶֽה׃</p>
                            <p><span id="39_7" class="marker">וַיְהִ֗י</span> אַחַר֙ הַדְּבָרִ֣ים הָאֵ֔לֶּה וַתִּשָּׂ֧א אֵֽשֶׁת־אֲדֹנָ֛יו
                                אֶת־עֵינֶ֖יהָ אֶל־יוֹסֵ֑ף וַתֹּ֖אמֶר</p>
                            <div class="r-q">שִׁכְבָ֥ה עִמִּֽי׃</div>
                            <p>
                            <span id="39_8" class="marker">וַיְמָאֵ֓ן׀</span> וַיֹּ֙אמֶר֙
                            אֶל־אֵ֣שֶׁת אֲדֹנָ֔יו </p>
                            <div class="p-q">הֵ֣ן אֲדֹנִ֔י לֹא־יָדַ֥ע אִתִּ֖י מַה־בַּבָּ֑יִת וְכֹ֥ל אֲשֶׁר־יֶשׁ־ל֖וֹ נָתַ֥ן בְּיָדִֽי׃ <span
                                    id="39_9" class="marker">אֵינֶ֨נּוּ</span> גָד֜וֹל בַּבַּ֣יִת הַזֶּה֮ מִמֶּנִּי֒ וְלֹֽא־חָשַׂ֤ךְ מִמֶּ֙נִּי֙
                                מְא֔וּמָה כִּ֥י אִם־אוֹתָ֖ךְ בַּאֲשֶׁ֣ר אַתְּ־אִשְׁתּ֑וֹ וְאֵ֨יךְ אֶֽעֱשֶׂ֜ה הָרָעָ֤ה הַגְּדֹלָה֙ הַזֹּ֔את
                                וְחָטָ֖אתִי לֵֽאלֹהִֽים׃</div>
                            <p><span id="39_10" class="marker">וַיְהִ֕י</span> כְּדַבְּרָ֥הּ אֶל־יוֹסֵ֖ף י֣וֹם׀ י֑וֹם וְלֹא־שָׁמַ֥ע אֵלֶ֛יהָ
                                לִשְׁכַּ֥ב אֶצְלָ֖הּ לִהְי֥וֹת עִמָּֽהּ׃ <span id="39_11" class="marker">וַיְהִי֙</span> כְּהַיּ֣וֹם הַזֶּ֔ה
                                וַיָּבֹ֥א הַבַּ֖יְתָה לַעֲשׂ֣וֹת מְלַאכְתּ֑וֹ וְאֵ֨ין אִ֜ישׁ מֵאַנְשֵׁ֥י הַבַּ֛יִת שָׁ֖ם בַּבָּֽיִת׃ <span
                                    id="39_12" class="marker">וַתִּתְפְּשֵׂ֧הוּ</span> בְּבִגְד֛וֹ לֵאמֹ֖ר </p>
                            <div class="r-q">שִׁכְבָ֣ה עִמִּ֑י</div>
                            <p> וַיַּעֲזֹ֤ב בִּגְדוֹ֙ בְּיָדָ֔הּ וַיָּ֖נָס וַיֵּצֵ֥א הַחֽוּצָה׃</p>
                            <p><span id="39_13" class="marker">וַיְהִי֙</span> כִּרְאוֹתָ֔הּ כִּֽי־עָזַ֥ב בִּגְד֖וֹ בְּיָדָ֑הּ וַיָּ֖נָס
                                הַחֽוּצָה׃ <span id="39_14" class="marker">וַתִּקְרָ֞א</span> לְאַנְשֵׁ֣י בֵיתָ֗הּ וַתֹּ֤אמֶר לָהֶם֙ לֵאמֹ֔ר</p>
                            <div class="r-q">רְא֗וּ הֵ֥בִיא לָ֛נוּ אִ֥ישׁ עִבְרִ֖י לְצַ֣חֶק בָּ֑נוּ בָּ֤א אֵלַי֙ לִשְׁכַּ֣ב עִמִּ֔י וָאֶקְרָ֖א
                                בְּק֥וֹל גָּדֽוֹל׃ <span id="39_15" class="marker">וַיְהִ֣י</span> כְשָׁמְע֔וֹ כִּֽי־הֲרִימֹ֥תִי קוֹלִ֖י
                                וָאֶקְרָ֑א וַיַּעֲזֹ֤ב בִּגְדוֹ֙ אֶצְלִ֔י וַיָּ֖נָס וַיֵּצֵ֥א הַחֽוּצָה׃</div>
                            <p><span id="39_16" class="marker">וַתַּנַּ֥ח</span> בִּגְד֖וֹ אֶצְלָ֑הּ עַד־בּ֥וֹא אֲדֹנָ֖יו אֶל־בֵּיתֽוֹ׃ <span
                                    id="39_17" class="marker">וַתְּדַבֵּ֣ר</span> אֵלָ֔יו כַּדְּבָרִ֥ים הָאֵ֖לֶּה לֵאמֹ֑ר</p>
                            <div class="r-q">בָּֽא־אֵלַ֞י הָעֶ֧בֶד הָֽעִבְרִ֛י אֲשֶׁר־הֵבֵ֥אתָ לָּ֖נוּ לְצַ֥חֶק בִּֽי׃ <span id="39_18"
                                    class="marker">וַיְהִ֕י</span> כַּהֲרִימִ֥י קוֹלִ֖י וָאֶקְרָ֑א וַיַּעֲזֹ֥ב בִּגְד֛וֹ אֶצְלִ֖י וַיָּ֥נָס
                                הַחֽוּצָה׃</div>
                            <p><span id="39_19" class="marker">וַיְהִי֩</span> כִשְׁמֹ֨עַ אֲדֹנָ֜יו אֶת־דִּבְרֵ֣י אִשְׁתּ֗וֹ אֲשֶׁ֨ר דִּבְּרָ֤ה
                                אֵלָיו֙ לֵאמֹ֔ר</p>
                            <div class="r-q">כַּדְּבָרִ֣ים הָאֵ֔לֶּה עָ֥שָׂהּ לִ֖י עַבְדֶּ֑ךָ<span style="background-color: rgb(70, 54, 45);">
                                </span></div>
                            <p>וַיִּ֖חַר אַפּֽוֹ׃</p>
                            <p><span id="39_20" class="marker">וַיִּקַּח֩</span> אֲדֹנֵ֨י יוֹסֵ֜ף אֹת֗וֹ וַֽיִּתְּנֵ֙הוּ֙ אֶל־בֵּ֣ית הַסֹּ֔הַר
                                מְק֕וֹם ׳אֲשֶׁר־אֲסוּרֵי׳ ״אֲשֶׁר־אֲסִירֵ֥י״ הַמֶּ֖לֶךְ אֲסוּרִ֑ים וַֽיְהִי־שָׁ֖ם בְּבֵ֥ית הַסֹּֽהַר׃</p>
                            <p><span id="39_21" class="marker">וַיְהִ֤י</span> יְהוָה֙ אֶת־יוֹסֵ֔ף וַיֵּ֥ט אֵלָ֖יו חָ֑סֶד וַיִּתֵּ֣ן חִנּ֔וֹ
                                בְּעֵינֵ֖י שַׂ֥ר בֵּית־הַסֹּֽהַר׃ <span id="39_22" class="marker">וַיִּתֵּ֞ן</span> שַׂ֤ר בֵּית־הַסֹּ֙הַר֙
                                בְּיַד־יוֹסֵ֔ף אֵ֚ת כָּל־הָ֣אֲסִירִ֔ם אֲשֶׁ֖ר בְּבֵ֣ית הַסֹּ֑הַר וְאֵ֨ת כָּל־אֲשֶׁ֤ר עֹשִׂים֙ שָׁ֔ם ה֖וּא הָיָ֥ה
                                עֹשֶֽׂה׃ <span id="39_23" class="marker">אֵ֣ין׀</span> שַׂ֣ר בֵּית־הַסֹּ֗הַר רֹאֶ֤ה אֶֽת־כָּל־מְא֙וּמָה֙
                                בְּיָד֔וֹ בַּאֲשֶׁ֥ר יְהוָ֖ה אִתּ֑וֹ וַֽאֲשֶׁר־ה֥וּא עֹשֶׂ֖ה יְהוָ֥ה מַצְלִֽיחַ׃ ס</p>
                            <div class="small-space"></div>
                                <hr>
                                <div class="small-space"></div>
                            <div class="perek">מ</div><div class="small-space"></div>
                            <p>
                            <p><span id="40_1" class="marker">וַיְהִ֗י</span> אַחַר֙ הַדְּבָרִ֣ים הָאֵ֔לֶּה חָ֥טְא֛וּ מַשְׁקֵ֥ה
                                מֶֽלֶךְ־מִצְרַ֖יִם וְהָאֹפֶ֑ה לַאֲדֹנֵיהֶ֖ם לְמֶ֥לֶךְ מִצְרָֽיִם׃ <span id="40_2"
                                    class="marker">וַיִּקְצֹ֣ף</span> פַּרְעֹ֔ה עַ֖ל שְׁנֵ֣י סָרִיסָ֑יו עַ֚ל שַׂ֣ר הַמַּשְׁקִ֔ים וְעַ֖ל שַׂ֥ר
                                הָאוֹפִֽים׃ <span id="40_3" class="marker">וַיִּתֵּ֨ן</span> אֹתָ֜ם בְּמִשְׁמַ֗ר בֵּ֛ית שַׂ֥ר הַטַבָּחִ֖ים
                                אֶל־בֵּ֣ית הַסֹּ֑הַר מְק֕וֹם אֲשֶׁ֥ר יוֹסֵ֖ף אָס֥וּר שָֽׁם׃ <span id="40_4" class="marker">וַ֠יִּפְקֹד</span>
                                שַׂ֣ר הַטַּבָּחִ֧ים אֶת־יוֹסֵ֛ף אִתָּ֖ם וַיְשָׁ֣רֶת אֹתָ֑ם וַיִּהְי֥וּ יָמִ֖ים בְּמִשְׁמָֽר׃</p>
                            </p>
                            <p><span id="40_5" class="marker">וַיַּֽחַלְמוּ֩</span> חֲל֨וֹם שְׁנֵיהֶ֜ם אִ֤ישׁ חֲלֹמוֹ֙ בְּלַ֣יְלָה אֶחָ֔ד אִ֖ישׁ
                                כְּפִתְר֣וֹן חֲלֹמ֑וֹ הַמַּשְׁקֶ֣ה וְהָאֹפֶ֗ה אֲשֶׁר֙ לְמֶ֣לֶךְ מִצְרַ֔יִם אֲשֶׁ֥ר אֲסוּרִ֖ים בְּבֵ֥ית
                                הַסֹּֽהַר׃ </p>
                            <p>
                            <p><span id="40_6" class="marker">וַיָּבֹ֧א</span> אֲלֵיהֶ֛ם יוֹסֵ֖ף בַּבֹּ֑קֶר וַיַּ֣רְא אֹתָ֔ם וְהִנָּ֖ם
                                זֹעֲפִֽים׃ <span id="40_7" class="marker">וַיִּשְׁאַ֞ל</span> אֶת־סְרִיסֵ֣י פַרְעֹ֗ה אֲשֶׁ֨ר אִתּ֧וֹ בְמִשְׁמַ֛ר
                                בֵּ֥ית אֲדֹנָ֖יו לֵאמֹ֑ר </p>
                            <div class="p-q">
                                מַדּ֛וּעַ פְּנֵיכֶ֥ם רָעִ֖ים הַיּֽוֹם׃
                            </div>
                            </p>
                            <p><span id="40_8" class="marker">וַיֹּאמְר֣וּ</span> אֵלָ֔יו</p>
                            <div class="s-q">חֲל֣וֹם חָלַ֔מְנוּ וּפֹתֵ֖ר אֵ֣ין אֹת֑וֹ</div>
                            <p>וַיֹּ֨אמֶר אֲלֵהֶ֜ם יוֹסֵ֗ף</p>
                            <div class="p-q"> הֲל֤וֹא לֵֽאלֹהִים֙ פִּתְרֹנִ֔ים סַפְּרוּ־נָ֖א לִֽי׃</div>
                            <p><span id="40_9" class="marker">וַיְסַפֵּ֧ר</span> שַֽׂר־הַמַּשְׁקִ֛ים אֶת־חֲלֹמ֖וֹ לְיוֹסֵ֑ף וַיֹּ֣אמֶר ל֔וֹ</p>
                            <div class="s-q">בַּחֲלוֹמִ֕י וְהִנֵּה־גֶ֖פֶן לְפָנָֽי׃ <span id="40_10" class="marker">וּבַגֶּ֖פֶן</span>
                                שְׁלֹשָׁ֣ה שָׂרִיגִ֑ם וְהִ֤יא כְפֹרַ֙חַת֙ עָלְתָ֣ה נִצָּ֔הּ הִבְשִׁ֥ילוּ אַשְׁכְּלֹתֶ֖יהָ עֲנָבִֽים׃ <span
                                    id="40_11" class="marker">וְכ֥וֹס</span> פַּרְעֹ֖ה בְּיָדִ֑י וָאֶקַּ֣ח אֶת־הָֽעֲנָבִ֗ים וָֽאֶשְׂחַ֤ט אֹתָם֙
                                אֶל־כּ֣וֹס פַּרְעֹ֔ה וָאֶתֵּ֥ן אֶת־הַכּ֖וֹס עַל־כַּ֥ף פַּרְעֹֽה׃</div>
                            <p><span id="40_12" class="marker">וַיֹּ֤אמֶר</span> לוֹ֙ יוֹסֵ֔ף</p>
                            <div class="p-q">זֶ֖ה פִּתְרֹנ֑וֹ שְׁלֹ֙שֶׁת֙ הַשָּׂ֣רִגִ֔ים שְׁלֹ֥שֶׁת יָמִ֖ים הֵֽם׃ <span id="40_13"
                                    class="marker">בְּע֣וֹד׀</span> שְׁלֹ֣שֶׁת יָמִ֗ים יִשָּׂ֤א פַרְעֹה֙ אֶת־רֹאשֶׁ֔ךָ וַהֲשִֽׁיבְךָ֖
                                עַל־כַּנֶּ֑ךָ וְנָתַתָּ֤ כוֹס־פַּרְעֹה֙ בְּיָד֔וֹ כַּמִּשְׁפָּט֙ הָֽרִאשׁ֔וֹן אֲשֶׁ֥ר הָיִ֖יתָ
                                מַשְׁקֵֽהוּ׃<br><br><span id="40_14" class="marker">כִּ֧י</span> אִם־זְכַרְתַּ֣נִי אִתְּךָ֗ כַּאֲשֶׁר֙ יִ֣יטַב
                                לָ֔ךְ וְעָשִֽׂיתָ־נָּ֥א עִמָּדִ֖י חָ֑סֶד וְהִזְכַּרְתַּ֙נִי֙ אֶל־פַּרְעֹ֔ה וְהוֹצֵאתַ֖נִי מִן־הַבַּ֥יִת הַזֶּֽה׃
                                <span id="40_15" class="marker">כִּֽי־גֻנֹּ֣ב</span> גֻּנַּ֔בְתִּי מֵאֶ֖רֶץ הָעִבְרִ֑ים וְגַם־פֹּה֙
                                לֹא־עָשִׂ֣יתִֽי מְא֔וּמָה כִּֽי־שָׂמ֥וּ אֹתִ֖י בַּבּֽוֹר׃</div>
                            <p><span id="40_16" class="marker">וַיַּ֥רְא</span> שַׂר־הָאֹפִ֖ים כִּ֣י ט֣וֹב פָּתָ֑ר וַיֹּ֙אמֶר֙ אֶל־יוֹסֵ֔ף</p>
                            <div class="r-q">אַף־אֲנִי֙ בַּחֲלוֹמִ֔י וְהִנֵּ֗ה שְׁלֹשָׁ֛ה סַלֵּ֥י חֹרִ֖י עַל־רֹאשִֽׁי׃ <span id="40_17"
                                    class="marker">וּבַסַּ֣ל</span> הָֽעֶלְי֔וֹן מִכֹּ֛ל מַאֲכַ֥ל פַּרְעֹ֖ה מַעֲשֵׂ֣ה אֹפֶ֑ה וְהָע֗וֹף אֹכֵ֥ל
                                אֹתָ֛ם מִן־הַסַּ֖ל מֵעַ֥ל רֹאשִֽׁי׃</div>
                            <p><span id="40_18" class="marker">וַיַּ֤עַן</span> יוֹסֵף֙ וַיֹּ֔אמֶר</p>
                            <div class="p-q">זֶ֖ה פִּתְרֹנ֑וֹ שְׁלֹ֙שֶׁת֙ הַסַּלִּ֔ים שְׁלֹ֥שֶׁת יָמִ֖ים הֵֽם׃ <span id="40_19"
                                    class="marker">בְּע֣וֹד׀</span> שְׁלֹ֣שֶׁת יָמִ֗ים יִשָּׂ֨א פַרְעֹ֤ה אֶת־רֹֽאשְׁךָ֙ מֵֽעָלֶ֔יךָ וְתָלָ֥ה
                                אוֹתְךָ֖ עַל־עֵ֑ץ וְאָכַ֥ל הָע֛וֹף אֶת־בְּשָׂרְךָ֖ מֵעָלֶֽיךָ׃</div><br>
                            <span id="40_20" class="marker">וַיְהִ֣י׀</span> בַּיּ֣וֹם הַשְּׁלִישִׁ֗י י֚וֹם הֻלֶּ֣דֶת אֶת־פַּרְעֹ֔ה וַיַּ֥עַשׂ
                            מִשְׁתֶּ֖ה לְכָל־עֲבָדָ֑יו וַיִּשָּׂ֞א אֶת־רֹ֣אשׁ׀ שַׂ֣ר הַמַּשְׁקִ֗ים וְאֶת־רֹ֛אשׁ שַׂ֥ר הָאֹפִ֖ים בְּת֥וֹךְ
                            עֲבָדָֽיו׃ <span id="40_21" class="marker">וַיָּ֛שֶׁב</span> אֶת־שַׂ֥ר הַמַּשְׁקִ֖ים עַל־מַשְׁקֵ֑הוּ וַיִּתֵּ֥ן
                            הַכּ֖וֹס עַל־כַּ֥ף פַּרְעֹֽה׃ <span id="40_22" class="marker">וְאֵ֛ת</span> שַׂ֥ר הָאֹפִ֖ים תָּלָ֑ה כַּאֲשֶׁ֥ר
                            פָּתַ֛ר לָהֶ֖ם יוֹסֵֽף׃
                        
                            <span id="40_23" class="marker">וְלֹֽא־זָכַ֧ר</span> שַֽׂר־הַמַּשְׁקִ֛ים אֶת־יוֹסֵ֖ף וַיִּשְׁכָּחֵֽהוּ׃ פ
                        </div>
                    </div>
                </div>
            </div>
        </div>
    </div>
</body>
<script src="./js/scroll-sizer.js"></script>
<script src="./js/markers.js"></script>
</html>