<!DOCTYPE html>
<html lang="he">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Parashat Vayetze</title>
    <link rel="stylesheet" href="styles/parashah.css">
</head>
<body>
    <div class="container" id="container">
        <div class="scroll-top" id="scrollTop"></div>
        <div class="scroll-body" id="scrollBody"></div>
        <div class="scroll-bottom" id="scrollBottom"></div>
        <div class="content" id="text">
            <div class="divo">
                <!-- Title box -->
                <div id="title-box">
                    <div class="title">פרשת שמות</div>
                    <div class="par">שמות, א:א - ה:א</div>
                </div>
                <!-- Main text -->
                <div class="two-columns">
                    <!-- Column for verses -->
                    <div id="numberColumn" class="index"></div>
                    
                    <!-- Text -->
                    <div class="verses">
                        <div>
                            <div class="perek">א</div>
                            <p><span id="1_1" class="marker">וְאֵ֗לֶּה </span>שְׁמוֹת֙ בְּנֵ֣י יִשְׂרָאֵ֔ל הַבָּאִ֖ים מִצְרָ֑יְמָה אֵ֣ת יַעֲקֹ֔ב
                                אִ֥ישׁ וּבֵית֖וֹ בָּֽאוּ׃</p>
                            
                            <p><span id="1_2" class="marker">רְאוּבֵ֣ן </span>שִׁמְע֔וֹן לֵוִ֖י וִיהוּדָֽה׃
                            
                                <br><span id="1_3" class="marker">יִשָּׂשכָ֥ר </span>זְבוּלֻ֖ן וּבְנְיָמִֽן׃
                            
                                <br><span id="1_4" class="marker">דָּ֥ן </span>וְנַפְתָּלִ֖י גָּ֥ד וְאָשֵֽׁר׃
                            </p>
                            
                            <p><span id="1_5" class="marker">וַֽיְהִ֗י </span>כָּל־נֶ֛פֶשׁ יֹצְאֵ֥י יֶֽרֶךְ־יַעֲקֹ֖ב שִׁבְעִ֣ים נָ֑פֶשׁ וְיוֹסֵ֖ף
                                הָיָ֥ה בְמִצְרָֽיִם׃</p>
                            
                            <p><span id="1_6" class="marker">וַיָּ֤מָת </span>יוֹסֵף֙ וְכָל־אֶחָ֔יו וְכֹ֖ל הַדּ֥וֹר הַהֽוּא׃
                            
                                <span id="1_7" class="marker">וּבְנֵ֣י </span>יִשְׂרָאֵ֗ל פָּר֧וּ וַֽיִּשְׁרְצ֛וּ וַיִּרְבּ֥וּ וַיַּֽעַצְמ֖וּ
                                בִּמְאֹ֣ד מְאֹ֑ד וַתִּמָּלֵ֥א הָאָ֖רֶץ אֹתָֽם׃
                            </p>
                            
                            <p><span id="1_8" class="marker">וַיָּ֥קָם </span>מֶֽלֶךְ־חָדָ֖שׁ עַל־מִצְרָ֑יִם אֲשֶׁ֥ר לֹֽא־יָדַ֖ע אֶת־יוֹסֵֽף׃ <span id="1_9" class="marker">וַיֹּ֖אמֶר </span>אֶל־עַמּ֑וֹ</p>
                            <div class="r-q">הִנֵּ֗ה עַ֚ם בְּנֵ֣י יִשְׂרָאֵ֔ל רַ֥ב וְעָצ֖וּם מִמֶּֽנּוּ׃
                            
                                <span id="1_10" class="marker">הָ֥בָה </span>נִֽתְחַכְּמָ֖ה ל֑וֹ פֶּן־יִרְבֶּ֗ה וְהָיָ֞ה כִּֽי־תִקְרֶ֤אנָה
                                מִלְחָמָה֙ וְנוֹסַ֤ף גַּם־הוּא֙ עַל־שֹׂ֣נְאֵ֔ינוּ וְנִלְחַם־בָּ֖נוּ וְעָלָ֥ה מִן־הָאָֽרֶץ׃
                            </div>
                            
                            <p><span id="1_11" class="marker">וַיָּשִׂ֤ימוּ </span>עָלָיו֙ שָׂרֵ֣י מִסִּ֔ים לְמַ֥עַן עַנֹּת֖וֹ בְּסִבְלֹתָ֑ם
                                וַיִּ֜בֶן עָרֵ֤י מִסְכְּנוֹת֙ לְפַרְעֹ֔ה אֶת־פִּתֹ֖ם וְאֶת־רַעַמְסֵֽס׃
                            
                                <span id="1_12" class="marker">וְכַאֲשֶׁר֙ </span>יְעַנּ֣וּ אֹת֔וֹ כֵּ֥ן יִרְבֶּ֖ה וְכֵ֣ן יִפְרֹ֑ץ וַיָּקֻ֕צוּ
                                מִפְּנֵ֖י בְּנֵ֥י יִשְׂרָאֵֽל׃
                            </p>
                            
                            <p><span id="1_13" class="marker">וַיַּעֲבִ֧דוּ </span>מִצְרַ֛יִם אֶת־בְּנֵ֥י יִשְׂרָאֵ֖ל בְּפָֽרֶךְ׃
                            
                                <span id="1_14" class="marker">וַיְמָרְר֨וּ </span>אֶת־חַיֵּיהֶ֜ם בַּעֲבֹדָ֣ה קָשָׁ֗ה בְּחֹ֙מֶר֙ וּבִלְבֵנִ֔ים
                                וּבְכָל־עֲבֹדָ֖ה בַּשָּׂדֶ֑ה אֵ֚ת כָּל־עֲבֹ֣דָתָ֔ם אֲשֶׁר־עָבְד֥וּ בָהֶ֖ם בְּפָֽרֶךְ׃
                            </p>
                            
                            <p><span id="1_15" class="marker">וַיֹּ֙אמֶר֙ </span>מֶ֣לֶךְ מִצְרַ֔יִם לַֽמְיַלְּדֹ֖ת הָֽעִבְרִיֹּ֑ת אֲשֶׁ֨ר שֵׁ֤ם
                                הָֽאַחַת֙ שִׁפְרָ֔ה וְשֵׁ֥ם הַשֵּׁנִ֖ית פּוּעָֽה׃
                            
                                <span id="1_16" class="marker">וַיֹּ֗אמֶר </span>
                            </p>
                            <div class="r-q">בְּיַלֶּדְכֶן֙ אֶת־הָֽעִבְרִיּ֔וֹת וּרְאִיתֶ֖ן עַל־הָאָבְנָ֑יִם אִם־בֵּ֥ן הוּא֙ וַהֲמִתֶּ֣ן אֹת֔וֹ
                                וְאִם־בַּ֥ת הִ֖יא וָחָֽיָה׃</div>
                            
                            <p><span id="1_17" class="marker">וַתִּירֶ֤אןָ </span>הַֽמְיַלְּדֹת֙ אֶת־הָ֣אֱלֹהִ֔ים וְלֹ֣א עָשׂ֔וּ כַּאֲשֶׁ֛ר דִּבֶּ֥ר
                                אֲלֵיהֶ֖ן מֶ֣לֶךְ מִצְרָ֑יִם וַתְּחַיֶּ֖יןָ אֶת־הַיְלָדִֽים׃</p>
                            
                            <p><span id="1_18" class="marker">וַיִּקְרָ֤א </span>מֶֽלֶךְ־מִצְרַ֙יִם֙ לַֽמְיַלְּדֹ֔ת וַיֹּ֣אמֶר לָהֶ֔ן</p>
                            <div class="r-q">מַדּ֥וּעַ עֲשִׂיתֶ֖ן הַדָּבָ֣ר הַזֶּ֑ה וַתְּחַיֶּ֖יןָ אֶת־הַיְלָדִֽים׃</div>
                            
                            <p><span id="1_19" class="marker">וַתֹּאמַ֤רְןָ </span>הַֽמְיַלְּדֹת֙ אֶל־פַּרְעֹ֔ה</p>
                            <div class="i-q">כִּ֣י לֹ֧א כַנָּשִׁ֛ים הַמִּצְרִיֹּ֖ת הָֽעִבְרִיֹּ֑ת כִּֽי־חָי֣וֹת הֵ֔נָּה בְּטֶ֨רֶם תָּב֧וֹא אֲלֵהֶ֛ן
                                הַמְיַלֶּ֖דֶת וְיָלָֽדוּ׃</div>
                            
                            <p><span id="1_20" class="marker">וַיֵּ֥יטֶב </span>אֱלֹהִ֖ים לַֽמְיַלְּדֹ֑ת וַיִּ֧רֶב הָעָ֛ם וַיַּֽעַצְמ֖וּ מְאֹֽד׃ <span id="1_21" class="marker">וַיְהִ֕י </span>כִּֽי־יָֽרְא֥וּ הַֽמְיַלְּדֹ֖ת אֶת־הָאֱלֹהִ֑ים וַיַּ֥עַשׂ לָהֶ֖ם
                                בָּתִּֽים׃</p>
                            
                            <p><span id="1_22" class="marker">וַיְצַ֣ו </span>פַּרְעֹ֔ה לְכָל־עַמּ֖וֹ לֵאמֹ֑ר</p>
                            <div class="r-q">כָּל־הַבֵּ֣ן הַיִּלּ֗וֹד הַיְאֹ֙רָה֙ תַּשְׁלִיכֻ֔הוּ וְכָל־הַבַּ֖ת תְּחַיּֽוּן׃</div>

                            <br>
                            <hr>
                            <div class="perek">ב</div>

                            <p><span id="2_1" class="marker">וַיֵּ֥לֶךְ </span>אִ֖ישׁ מִבֵּ֣ית לֵוִ֑י וַיִּקַּ֖ח אֶת־בַּת־לֵוִֽי׃
                            
                                <span id="2_2" class="marker">וַתַּ֥הַר </span>הָאִשָּׁ֖ה וַתֵּ֣לֶד בֵּ֑ן וַתֵּ֤רֶא אֹתוֹ֙ כִּי־ט֣וֹב ה֔וּא
                                וַֽתִּצְפְּנֵ֖הוּ שְׁלֹשָׁ֥ה יְרָחִֽים׃
                            
                                <span id="2_3" class="marker">וְלֹא־יָכְלָ֣ה </span>עוֹד֮ הַצְּפִינוֹ֒ וַתִּֽקַּֽח־לוֹ֙ תֵּ֣בַת גֹּ֔מֶא
                                וַתַּחְמְרָ֥ה בַחֵמָ֖ר וּבַזָּ֑פֶת וַתָּ֤שֶׂם בָּהּ֙ אֶת־הַיֶּ֔לֶד וַתָּ֥שֶׂם בַּסּ֖וּף עַל־שְׂפַ֥ת הַיְאֹֽר׃
                            
                                <span id="2_4" class="marker">וַתֵּתַצַּ֥ב </span>אֲחֹת֖וֹ מֵרָחֹ֑ק לְדֵעָ֕ה מַה־יֵּעָשֶׂ֖ה לֽוֹ׃
                            
                                <span id="2_5" class="marker">וַתֵּ֤רֶד </span>בַּת־פַּרְעֹה֙ לִרְחֹ֣ץ עַל־הַיְאֹ֔ר וְנַעֲרֹתֶ֥יהָ הֹלְכֹ֖ת עַל־יַ֣ד
                                הַיְאֹ֑ר וַתֵּ֤רֶא אֶת־הַתֵּבָה֙ בְּת֣וֹךְ הַסּ֔וּף וַתִּשְׁלַ֥ח אֶת־אֲמָתָ֖הּ וַתִּקָּחֶֽהָ
                            
                                <span id="2_6" class="marker">וַתִּפְתַּח֙ </span>וַתִּרְאֵ֣הוּ אֶת־הַיֶּ֔לֶד וְהִנֵּה־נַ֖עַר בֹּכֶ֑ה וַתַּחְמֹ֣ל
                                עָלָ֔יו וַתֹּ֕אמֶר
                            </p>
                            <div class="s-q">מִיַּלְדֵ֥י הָֽעִבְרִ֖ים זֶֽה׃</div>
                            
                            <p><span id="2_7" class="marker">וַתֹּ֣אמֶר </span>אֲחֹתוֹ֮ אֶל־בַּת־פַּרְעֹה֒</p>
                            <div class="p-q">הַאֵלֵ֗ךְ וְקָרָ֤אתִי לָךְ֙ אִשָּׁ֣ה מֵינֶ֔קֶת מִ֖ן הָעִבְרִיֹּ֑ת וְתֵינִ֥ק לָ֖ךְ אֶת־הַיָּֽלֶד׃</div>
                            
                            <p><span id="2_8" class="marker">וַתֹּֽאמֶר־לָ֥הּ </span>בַּת־פַּרְעֹ֖ה</p>
                            <div class="s-q">לֵ֑כִי</div>
                            <p>וַתֵּ֙לֶךְ֙ הָֽעַלְמָ֔ה וַתִּקְרָ֖א אֶת־אֵ֥ם הַיָּֽלֶד׃</p>
                            
                            <p><span id="2_9" class="marker">וַתֹּ֧אמֶר </span>לָ֣הּ בַּת־פַּרְעֹ֗ה</p>
                            <div class="s-q">הֵילִ֜יכִי אֶת־הַיֶּ֤לֶד הַזֶּה֙ וְהֵינִקִ֣הוּ לִ֔י וַאֲנִ֖י אֶתֵּ֣ן אֶת־שְׂכָרֵ֑ךְ</div>
                            <p>וַתִּקַּ֧ח הָאִשָּׁ֛ה הַיֶּ֖לֶד וַתְּנִיקֵֽהוּ׃</p>
                            
                            <p><span id="2_10" class="marker">וַיִגְדַּ֣ל </span>הַיֶּ֗לֶד וַתְּבִאֵ֙הוּ֙ לְבַת־פַּרְעֹ֔ה וַֽיְהִי־לָ֖הּ לְבֵ֑ן
                                וַתִּקְרָ֤א שְׁמוֹ֙ מֹשֶׁ֔ה וַתֹּ֕אמֶר</p>
                            <div class="s-q">כִּ֥י מִן־הַמַּ֖יִם מְשִׁיתִֽהוּ׃</div>
                            
                            <p><span id="2_11" class="marker">וַיְהִ֣י׀ </span>בַּיָּמִ֣ים הָהֵ֗ם וַיִּגְדַּ֤ל מֹשֶׁה֙ וַיֵּצֵ֣א אֶל־אֶחָ֔יו
                                וַיַּ֖רְא בְּסִבְלֹתָ֑ם וַיַּרְא֙ אִ֣ישׁ מִצְרִ֔י מַכֶּ֥ה אִישׁ־עִבְרִ֖י מֵאֶחָֽיו׃
                            
                                <span id="2_12" class="marker">וַיִּ֤פֶן </span>כֹּה֙ וָכֹ֔ה וַיַּ֖רְא כִּ֣י אֵ֣ין אִ֑ישׁ וַיַּךְ֙ אֶת־הַמִּצְרִ֔י
                                וַֽיִּטְמְנֵ֖הוּ בַּחֽוֹל׃
                            </p>
                            
                            <p><span id="2_13" class="marker">וַיֵּצֵא֙ </span>בַּיּ֣וֹם הַשֵּׁנִ֔י וְהִנֵּ֛ה שְׁנֵֽי־אֲנָשִׁ֥ים עִבְרִ֖ים נִצִּ֑ים
                                וַיֹּ֙אמֶר֙ לָֽרָשָׁ֔ע</p>
                            <div class="a-q">לָ֥מָּה תַכֶּ֖ה רֵעֶֽךָ׃</div>
                            
                            <p><span id="2_14" class="marker">וַ֠יֹּאמֶר </span></p>
                            <div class="r-q">מִ֣י שָֽׂמְךָ֞ לְאִ֨ישׁ שַׂ֤ר וְשֹׁפֵט֙ עָלֵ֔ינוּ הַלְהָרְגֵ֙נִי֙ אַתָּ֣ה אֹמֵ֔ר כַּאֲשֶׁ֥ר הָרַ֖גְתָּ
                                אֶת־הַמִּצְרִ֑י</div>
                            <p>וַיִּירָ֤א מֹשֶׁה֙ וַיֹּאמַ֔ר</p>
                            <div class="a-q">אָכֵ֖ן נוֹדַ֥ע הַדָּבָֽר׃</div>
                            
                            <p><span id="2_15" class="marker">וַיִּשְׁמַ֤ע </span>פַּרְעֹה֙ אֶת־הַדָּבָ֣ר הַזֶּ֔ה וַיְבַקֵּ֖שׁ לַהֲרֹ֣ג אֶת־מֹשֶׁ֑ה
                            </p>
                            <p>וַיִּבְרַ֤ח מֹשֶׁה֙ מִפְּנֵ֣י פַרְעֹ֔ה וַיֵּ֥שֶׁב בְּאֶֽרֶץ־מִדְיָ֖ן וַיֵּ֥שֶׁב עַֽל־הַבְּאֵֽר׃</p>
                            
                            <p><span id="2_16" class="marker">וּלְכֹהֵ֥ן </span>מִדְיָ֖ן שֶׁ֣בַע בָּנ֑וֹת וַתָּבֹ֣אנָה וַתִּדְלֶ֗נָה
                                וַתְּמַלֶּ֙אנָה֙ אֶת־הָ֣רְהָטִ֔ים לְהַשְׁק֖וֹת צֹ֥אן אֲבִיהֶֽן׃
                            
                                <span id="2_17" class="marker">וַיָּבֹ֥אוּ </span>הָרֹעִ֖ים וַיְגָרְשׁ֑וּם וַיָּ֤קָם מֹשֶׁה֙ וַיּ֣וֹשִׁעָ֔ן
                                וַיַּ֖שְׁקְ אֶת־צֹאנָֽם׃
                            </p>
                            
                            <p><span id="2_18" class="marker">וַתָּבֹ֕אנָה </span>אֶל־רְעוּאֵ֖ל אֲבִיהֶ֑ן וַיֹּ֕אמֶר</p>
                            <div class="i-q">מַדּ֛וּעַ מִהַרְתֶּ֥ן בֹּ֖א הַיּֽוֹם׃</div>
                            
                            <p><span id="2_19" class="marker">וַתֹּאמַ֕רְןָ </span></p>
                            <div class="p-q">אִ֣ישׁ מִצְרִ֔י הִצִּילָ֖נוּ מִיַּ֣ד הָרֹעִ֑ים וְגַם־דָּלֹ֤ה דָלָה֙ לָ֔נוּ וַיַּ֖שְׁקְ אֶת־הַצֹּֽאן׃
                            </div>
                            
                            <p><span id="2_20" class="marker">וַיֹּ֥אמֶר </span>אֶל־בְּנֹתָ֖יו</p>
                            <div class="i-q">וְאַיּ֑וֹ לָ֤מָּה זֶּה֙ עֲזַבְתֶּ֣ן אֶת־הָאִ֔ישׁ קִרְאֶ֥ן ל֖וֹ וְיֹ֥אכַל לָֽחֶם׃</div>
                            
                            <p><span id="2_21" class="marker">וַיּ֥וֹאֶל </span>מֹשֶׁ֖ה לָשֶׁ֣בֶת אֶת־הָאִ֑ישׁ וַיִּתֵּ֛ן אֶת־צִפֹּרָ֥ה בִתּ֖וֹ
                                לְמֹשֶֽׁה׃</p>
                            
                            <p><span id="2_22" class="marker">וַתֵּ֣לֶד </span>בֵּ֔ן וַיִּקְרָ֥א אֶת־שְׁמ֖וֹ גֵּרְשֹׁ֑ם כִּ֣י אָמַ֔ר</p>
                            <div class="a-q">גֵּ֣ר הָיִ֔יתִי בְּאֶ֖רֶץ נָכְרִיָּֽה׃</div>
                            
                            <p><span id="2_23" class="marker">וַיְהִי֩ </span>בַיָּמִ֨ים הָֽרַבִּ֜ים הָהֵ֗ם וַיָּ֙מָת֙ מֶ֣לֶךְ מִצְרַ֔יִם
                                וַיֵּאָנְח֧וּ בְנֵֽי־יִשְׂרָאֵ֛ל מִן־הָעֲבֹדָ֖ה וַיִּזְעָ֑קוּ וַתַּ֧עַל שַׁוְעָתָ֛ם אֶל־הָאֱלֹהִ֖ים מִן־הָעֲבֹדָֽה׃
                            
                                <span id="2_24" class="marker">וַיִּשְׁמַ֥ע </span>אֱלֹהִ֖ים אֶת־נַאֲקָתָ֑ם וַיִּזְכֹּ֤ר אֱלֹהִים֙ אֶת־בְּרִית֔וֹ
                                אֶת־אַבְרָהָ֖ם אֶת־יִצְחָ֥ק וְאֶֽת־יַעֲקֹֽב׃
                            </p>
                            
                            
                            <p><span id="2_25" class="marker">וַיַּ֥רְא </span>אֱלֹהִ֖ים אֶת־בְּנֵ֣י יִשְׂרָאֵ֑ל וַיֵּ֖דַע אֱלֹהִֽים׃</p>

                            <br>
                            <hr>
                            <div class="perek">ג</div>

                            <p><span id="3_1" class="marker">וּמֹשֶׁ֗ה </span>הָיָ֥ה רֹעֶ֛ה אֶת־צֹ֛אן יִתְר֥וֹ חֹתְנ֖וֹ כֹּהֵ֣ן מִדְיָ֑ן וַיִּנְהַ֤ג
                                אֶת־הַצֹּאן֙ אַחַ֣ר הַמִּדְבָּ֔ר וַיָּבֹ֛א אֶל־הַ֥ר הָאֱלֹהִ֖ים חֹרֵֽבָה׃</p>
                            
                            <p><span id="3_2" class="marker">וַ֠יֵּרָא </span>מַלְאַ֨ךְ יְהוָֹ֥ה אֵלָ֛יו בְּלַבַּת־אֵ֖שׁ מִתּ֣וֹךְ הַסְּנֶ֑ה
                                וַיַּ֗רְא וְהִנֵּ֤ה הַסְּנֶה֙ בֹּעֵ֣ר בָּאֵ֔שׁ וְהַסְּנֶ֖ה אֵינֶ֥נּוּ אֻכָּֽל׃</p>
                            
                            <p><span id="3_3" class="marker">וַיֹּ֣אמֶר </span>מֹשֶׁ֔ה </p>
                            <div class="a-q">אָסֻֽרָה־נָּ֣א וְאֶרְאֶ֔ה אֶת־הַמַּרְאֶ֥ה הַגָּדֹ֖ל הַזֶּ֑ה מַדּ֖וּעַ לֹא־יִבְעַ֥ר הַסְּנֶֽה׃</div>
                            
                            <p><span id="3_4" class="marker">וַיַּ֥רְא </span>יְהוָ֖ה כִּ֣י סָ֣ר לִרְא֑וֹת וַיִּקְרָא֩ אֵלָ֨יו אֱלֹהִ֜ים מִתּ֣וֹךְ
                                הַסְּנֶ֗ה וַיֹּ֛אמֶר</p>
                            <div class="y-q">מֹשֶׁ֥ה מֹשֶׁ֖ה</div>
                            <p>וַיֹּ֥אמֶר</p>
                            <div class="a-q">הִנֵּֽנִי׃</div>
                            
                            <p><span id="3_5" class="marker">וַיֹּ֖אמֶר </span></p>
                            <div class="y-q">אַל־תִּקְרַ֣ב הֲלֹ֑ם <br>
                                <div class="small-space"></div>שַׁל־נְעָלֶ֙יךָ֙ מֵעַ֣ל רַגְלֶ֔יךָ כִּ֣י הַמָּק֗וֹם אֲשֶׁ֤ר אַתָּה֙ עוֹמֵ֣ד עָלָ֔יו
                                אַדְמַת־קֹ֖דֶשׁ הֽוּא׃
                            </div>
                            
                            <p><span id="3_6" class="marker">וַיֹּ֗אמֶר </span></p>
                            <div class="y-q">אָנֹכִי֙ אֱלֹהֵ֣י אָבִ֔יךָ אֱלֹהֵ֧י אַבְרָהָ֛ם אֱלֹהֵ֥י יִצְחָ֖ק וֵאלֹהֵ֣י יַעֲקֹ֑ב</div>
                            <p>וַיַּסְתֵּ֤ר מֹשֶׁה֙ פָּנָ֔יו כִּ֣י יָרֵ֔א מֵהַבִּ֖יט אֶל־הָאֱלֹהִֽים׃</p>
                            
                            <p><span id="3_7" class="marker">וַיֹּ֣אמֶר </span>יְהוָ֔ה</p>
                            <div class="y-q">רָאֹ֥ה רָאִ֛יתִי אֶת־עֳנִ֥י עַמִּ֖י אֲשֶׁ֣ר בְּמִצְרָ֑יִם וְאֶת־צַעֲקָתָ֤ם שָׁמַ֙עְתִּי֙ מִפְּנֵ֣י
                                נֹֽגְשָׂ֔יו כִּ֥י יָדַ֖עְתִּי אֶת־מַכְאֹבָֽיו׃
                            
                                <span id="3_8" class="marker">וָאֵרֵ֞ד </span>לְהַצִּיל֣וֹ׀ מִיַּ֣ד מִצְרַ֗יִם וּֽלְהַעֲלֹתוֹ֮ מִן־הָאָ֣רֶץ הַהִוא֒
                                אֶל־אֶ֤רֶץ טוֹבָה֙ וּרְחָבָ֔ה אֶל־אֶ֛רֶץ זָבַ֥ת חָלָ֖ב וּדְבָ֑שׁ אֶל־מְק֤וֹם הַֽכְּנַעֲנִי֙ וְהַ֣חִתִּ֔י
                                וְהָֽאֱמֹרִי֙ וְהַפְּרִזִּ֔י וְהַחִוִּ֖י וְהַיְבוּסִֽי׃
                                <br>
                                <div class="small-space"></div>
                                <span id="3_9" class="marker">וְעַתָּ֕ה </span>הִנֵּ֛ה צַעֲקַ֥ת בְּנֵי־יִשְׂרָאֵ֖ל בָּ֣אָה אֵלָ֑י וְגַם־רָאִ֙יתִי֙
                                אֶת־הַלַּ֔חַץ אֲשֶׁ֥ר מִצְרַ֖יִם לֹחֲצִ֥ים אֹתָֽם׃
                            
                                <span id="3_10" class="marker">וְעַתָּ֣ה </span>לְכָ֔ה וְאֶֽשְׁלָחֲךָ֖ אֶל־פַּרְעֹ֑ה וְהוֹצֵ֛א אֶת־עַמִּ֥י
                                בְנֵֽי־יִשְׂרָאֵ֖ל מִמִּצְרָֽיִם׃
                            </div>
                            
                            <p><span id="3_11" class="marker">וַיֹּ֤אמֶר </span>מֹשֶׁה֙ אֶל־הָ֣אֱלֹהִ֔ים</p>
                            <div class="a-q">מִ֣י אָנֹ֔כִי כִּ֥י אֵלֵ֖ךְ אֶל־פַּרְעֹ֑ה וְכִ֥י אוֹצִ֛יא אֶת־בְּנֵ֥י יִשְׂרָאֵ֖ל מִמִּצְרָֽיִם׃</div>
                            
                            <p><span id="3_12" class="marker">וַיֹּ֙אמֶר֙ </span></p>
                            <div class="y-q">כִּֽי־אֶֽהְיֶ֣ה עִמָּ֔ךְ וְזֶה־לְּךָ֣ הָא֔וֹת כִּ֥י אָנֹכִ֖י שְׁלַחְתִּ֑יךָ בְּהוֹצִֽיאֲךָ֤ אֶת־הָעָם֙
                                מִמִּצְרַ֔יִם תַּֽעַבְדוּן֙ אֶת־הָ֣אֱלֹהִ֔ים עַ֖ל הָהָ֥ר הַזֶּֽה׃</div>
                            
                            <p><span id="3_13" class="marker">וַיֹּ֨אמֶר </span>מֹשֶׁ֜ה אֶל־הָֽאֱלֹהִ֗ים</p>
                            <div class="a-q">הִנֵּ֨ה אָנֹכִ֣י בָא֮ אֶל־בְּנֵ֣י יִשְׂרָאֵל֒ וְאָמַרְתִּ֣י לָהֶ֔ם אֱלֹהֵ֥י אֲבוֹתֵיכֶ֖ם שְׁלָחַ֣נִי
                                אֲלֵיכֶ֑ם וְאָֽמְרוּ־לִ֣י מַה־שְּׁמ֔וֹ מָ֥ה אֹמַ֖ר אֲלֵהֶֽם׃</div>
                            
                            <p><span id="3_14" class="marker">וַיֹּ֤אמֶר </span>אֱלֹהִים֙ אֶל־מֹשֶׁ֔ה</p>
                            <div class="y-q">אֶֽהְיֶ֖ה אֲשֶׁ֣ר אֶֽהְיֶ֑ה</div>
                            <p>וַיֹּ֗אמֶר</p>
                            <div class="y-q">כֹּ֤ה תֹאמַר֙ לִבְנֵ֣י יִשְׂרָאֵ֔ל <br>
                                <div class="small-space"></div>
                                <div class="a-q">אֶֽהְיֶ֖ה שְׁלָחַ֥נִי אֲלֵיכֶֽם׃</div>
                            </div>
                            
                            <p><span id="3_15" class="marker">וַיֹּאמֶר֩ </span>ע֨וֹד אֱלֹהִ֜ים אֶל־מֹשֶׁ֗ה</p>
                            <div class="y-q">כֹּֽה־תֹאמַר֮ אֶל־בְּנֵ֣י יִשְׂרָאֵל֒ <br><div class="small-space"></div>
                                <div class="a-q">יְהוָ֞ה אֱלֹהֵ֣י אֲבֹתֵיכֶ֗ם אֱלֹהֵ֨י אַבְרָהָ֜ם אֱלֹהֵ֥י יִצְחָ֛ק וֵאלֹהֵ֥י יַעֲקֹ֖ב שְׁלָחַ֣נִי
                                    אֲלֵיכֶ֑ם</div>
                                <br>
                                זֶה־שְּׁמִ֣י לְעֹלָ֔ם וְזֶ֥ה זִכְרִ֖י לְדֹ֥ר דֹּֽר׃
                                <br><br>
                                <span id="3_16" class="marker">לֵ֣ךְ </span>וְאָֽסַפְתָּ֞ אֶת־זִקְנֵ֣י יִשְׂרָאֵ֗ל וְאָמַרְתָּ֤ אֲלֵהֶם֙
                                <br><div class="small-space"></div>
                                <div class="a-q">יְהוָ֞ה אֱלֹהֵ֤י אֲבֹֽתֵיכֶם֙ נִרְאָ֣ה אֵלַ֔י אֱלֹהֵ֧י אַבְרָהָ֛ם יִצְחָ֥ק וְיַעֲקֹ֖ב לֵאמֹ֑ר
                                    <br><div class="small-space"></div>
                                    <div class="y-q">פָּקֹ֤ד פָּקַ֙דְתִּי֙ אֶתְכֶ֔ם וְאֶת־הֶעָשׂ֥וּי לָכֶ֖ם בְּמִצְרָֽיִם׃
                            
                                        <span id="3_17" class="marker">וָאֹמַ֗ר </span>אַעֲלֶ֣ה אֶתְכֶם֮ מֵעֳנִ֣י מִצְרַיִם֒ אֶל־אֶ֤רֶץ
                                        הַֽכְּנַעֲנִי֙ וְהַ֣חִתִּ֔י וְהָֽאֱמֹרִי֙ וְהַפְּרִזִּ֔י וְהַחִוִּ֖י וְהַיְבוּסִ֑י אֶל־אֶ֛רֶץ זָבַ֥ת חָלָ֖ב
                                        וּדְבָֽשׁ׃
                                    </div>
                                </div>
                                    <br>
                                    <span id="3_18" class="marker">וְשָׁמְע֖וּ </span>לְקֹלֶ֑ךָ וּבָאתָ֡ אַתָּה֩ וְזִקְנֵ֨י יִשְׂרָאֵ֜ל אֶל־מֶ֣לֶךְ
                                    מִצְרַ֗יִם וַאֲמַרְתֶּ֤ם אֵלָיו֙
                                    <br><div class="small-space"></div>
                                    <div class="a-q">יְהוָ֞ה אֱלֹהֵ֤י הָֽעִבְרִיִּים֙ נִקְרָ֣ה עָלֵ֔ינוּ וְעַתָּ֗ה נֵֽלֲכָה־נָּ֞א דֶּ֣רֶךְ
                                        שְׁלֹ֤שֶׁת יָמִים֙ בַּמִּדְבָּ֔ר וְנִזְבְּחָ֖ה לַֽיהוָ֥ה אֱלֹהֵֽינוּ׃</div>
                                    <br>
                                    <span id="3_19" class="marker">וַאֲנִ֣י </span>יָדַ֔עְתִּי כִּ֠י לֹֽא־יִתֵּ֥ן אֶתְכֶ֛ם מֶ֥לֶךְ מִצְרַ֖יִם
                                    לַהֲלֹ֑ךְ וְלֹ֖א בְּיָ֥ד חֲזָקָֽה׃
                            
                                    <span id="3_20" class="marker">וְשָׁלַחְתִּ֤י </span>אֶת־יָדִי֙ וְהִכֵּיתִ֣י אֶת־מִצְרַ֔יִם בְּכֹל֙ נִפְלְאֹתַ֔י
                                    אֲשֶׁ֥ר אֶֽעֱשֶׂ֖ה בְּקִרְבּ֑וֹ וְאַחֲרֵי־כֵ֖ן יְשַׁלַּ֥ח אֶתְכֶֽם׃
                            
                                    <div class="small-space"></div>
                                    <span id="3_21" class="marker">וְנָתַתִּ֛י </span>אֶת־חֵ֥ן הָֽעָם־הַזֶּ֖ה בְּעֵינֵ֣י מִצְרָ֑יִם וְהָיָה֙ כִּ֣י
                                    תֵֽלֵכ֔וּן לֹ֥א תֵלְכ֖וּ רֵיקָֽם׃
                            
                                    <span id="3_22" class="marker">וְשָׁאֲלָ֨ה </span>אִשָּׁ֤ה מִשְּׁכֶנְתָּהּ֙ וּמִגָּרַ֣ת בֵּיתָ֔הּ כְּלֵי־כֶ֛סֶף
                                    וּכְלֵ֥י זָהָ֖ב וּשְׂמָלֹ֑ת וְשַׂמְתֶּ֗ם עַל־בְּנֵיכֶם֙ וְעַל־בְּנֹ֣תֵיכֶ֔ם וְנִצַּלְתֶּ֖ם אֶת־מִצְרָֽיִם׃
                                </div>

                                <br>
                                <hr>
                                <div class="perek">ד</div>

                                <p><span id="4_1" class="marker">וַיַּ֤עַן </span>מֹשֶׁה֙ וַיֹּ֔אמֶר</p>
                                <div class="a-q">וְהֵן֙ לֹֽא־יַאֲמִ֣ינוּ לִ֔י וְלֹ֥א יִשְׁמְע֖וּ בְּקֹלִ֑י כִּ֣י יֹֽאמְר֔וּ <br>
                                    <div class="small-space"></div>
                                    <div class="s-q">לֹֽא־נִרְאָ֥ה אֵלֶ֖יךָ יְהוָֽה׃</div>
                                </div>
                                
                                <p><span id="4_2" class="marker">וַיֹּ֧אמֶר </span>אֵלָ֛יו יְהוָ֖ה</p>
                                <div class="y-q">׳מַזֶּה׳ ״מַה־זֶּ֣ה״ בְיָדֶ֑ךָ</div>
                                <p> וַיֹּ֖אמֶר </p>
                                <div class="a-q">מַטֶּֽה׃</div>
                                
                                <p><span id="4_3" class="marker">וַיֹּ֙אמֶר֙ </span></p>
                                <div class="y-q">הַשְׁלִיכֵ֣הוּ אַ֔רְצָה</div> 
                                <p>וַיַּשְׁלִיכֵ֥הוּ אַ֖רְצָה וַיְהִ֣י לְנָחָ֑שׁ וַיָּ֥נָס מֹשֶׁ֖ה מִפָּנָֽיו׃</p>
                                
                                    <p><span id="4_4" class="marker">וַיֹּ֤אמֶר </span>יְהוָה֙ אֶל־מֹשֶׁ֔ה</p>
                                    <div class="y-q">שְׁלַח֙ יָֽדְךָ֔ וֶאֱחֹ֖ז בִּזְנָב֑וֹ</div>
                                    <p>וַיִּשְׁלַ֤ח יָדוֹ֙ וַיַּ֣חֲזֶק בּ֔וֹ וַיְהִ֥י לְמַטֶּ֖ה בְּכַפּֽוֹ׃
                                
                                    <div class="y-q"><span id="4_5" class="marker">לְמַ֣עַן </span>יַאֲמִ֔ינוּ כִּֽי־נִרְאָ֥ה אֵלֶ֛יךָ יְהוָ֖ה אֱלֹהֵ֣י
                                        אֲבֹתָ֑ם אֱלֹהֵ֧י אַבְרָהָ֛ם אֱלֹהֵ֥י יִצְחָ֖ק וֵאלֹהֵ֥י יַעֲקֹֽב׃</div>
                                
                                    <p><span id="4_6" class="marker">וַיֹּאמֶר֩ </span>יְהוָ֨ה ל֜וֹ ע֗וֹד</p>
                                    <div class="y-q">הָֽבֵא־נָ֤א יָֽדְךָ֙ בְּחֵיקֶ֔ךָ</div>
                                    <p> וַיָּבֵ֥א יָד֖וֹ בְּחֵיק֑וֹ וַיּ֣וֹצִאָ֔הּ וְהִנֵּ֥ה יָד֖וֹ מְצֹרַ֥עַת כַּשָּֽׁלֶג׃</p>
                                
                                    <p><span id="4_7" class="marker">וַיֹּ֗אמֶר </span></p>
                                    <div class="y-q">הָשֵׁ֤ב יָֽדְךָ֙ אֶל־חֵיקֶ֔ךָ</div>
                                    <p>וַיָּ֥שֶׁב יָד֖וֹ אֶל־חֵיק֑וֹ וַיּֽוֹצִאָהּ֙ מֵֽחֵיק֔וֹ וְהִנֵּה־שָׁ֖בָה כִּבְשָׂרֽוֹ׃
                                    </p>
                                
                                <div class="y-q"><span id="4_8" class="marker">וְהָיָה֙ </span>אִם־לֹ֣א יַאֲמִ֣ינוּ לָ֔ךְ וְלֹ֣א יִשְׁמְע֔וּ לְקֹ֖ל
                                    הָאֹ֣ת הָרִאשׁ֑וֹן וְהֶֽאֱמִ֔ינוּ לְקֹ֖ל הָאֹ֥ת הָאַחֲרֽוֹן׃
                                
                                    <span id="4_9" class="marker">וְהָיָ֡ה </span>אִם־לֹ֣א יַאֲמִ֡ינוּ גַּם֩ לִשְׁנֵ֨י הָאֹת֜וֹת הָאֵ֗לֶּה וְלֹ֤א
                                    יִשְׁמְעוּן֙ לְקֹלֶ֔ךָ וְלָקַחְתָּ֙ מִמֵּימֵ֣י הַיְאֹ֔ר וְשָׁפַכְתָּ֖ הַיַּבָּשָׁ֑ה וְהָי֤וּ הַמַּ֙יִם֙ אֲשֶׁ֣ר
                                    תִּקַּ֣ח מִן־הַיְאֹ֔ר וְהָי֥וּ לְדָ֖ם בַּיַּבָּֽשֶׁת׃
                                </div>
                                
                                <p><span id="4_10" class="marker">וַיֹּ֨אמֶר </span>מֹשֶׁ֣ה אֶל־יְהוָה֮ </p>
                                <div class="a-q">בִּ֣י אֲדֹנָי֒ לֹא֩ אִ֨ישׁ דְּבָרִ֜ים אָנֹ֗כִי גַּ֤ם מִתְּמוֹל֙ גַּ֣ם מִשִּׁלְשֹׁ֔ם גַּ֛ם מֵאָ֥ז
                                    דַּבֶּרְךָ אֶל־עַבְדֶּ֑ךָ כִּ֧י כְבַד־פֶּ֛ה וּכְבַ֥ד לָשׁ֖וֹן אָנֹֽכִי׃</div>
                                
                                <p><span id="4_11" class="marker">וַיֹּ֨אמֶר </span>יְהוָ֜ה אֵלָ֗יו</div>
                                <div class="y-q"> מִ֣י שָׂ֣ם פֶּה֮ לָֽאָדָם֒ א֚וֹ מִֽי־יָשׂ֣וּם אִלֵּ֔ם א֣וֹ חֵרֵ֔שׁ א֥וֹ פִקֵּ֖חַ א֣וֹ עִוֵּ֑ר הֲלֹ֥א
                                    אָנֹכִ֖י יְהוָֽה׃
                                    <br>
                                    <div class="small-space"></div>
                                    <span id="4_12" class="marker">וְעַתָּ֖ה </span>לֵ֑ךְ וְאָנֹכִי֙ אֶֽהְיֶ֣ה עִם־פִּ֔יךָ וְהוֹרֵיתִ֖יךָ אֲשֶׁ֥ר
                                    תְּדַבֵּֽר׃
                                </div>
                                
                                <p><span id="4_13" class="marker">וַיֹּ֖אמֶר </span></p>
                                <div class="a-q">בִּ֣י אֲדֹנָ֑י שְֽׁלַֽח־נָ֖א בְּיַד־תִּשְׁלָֽח׃</div>
                                
                                <p><span id="4_14" class="marker">וַיִּֽחַר־אַ֨ף </span>יְהוָ֜ה בְּמֹשֶׁ֗ה וַיֹּ֙אמֶר֙</p>
                                <div class="y-q">הֲלֹ֨א אַהֲרֹ֤ן אָחִ֙יךָ֙ הַלֵּוִ֔י יָדַ֕עְתִּי כִּֽי־דַבֵּ֥ר יְדַבֵּ֖ר ה֑וּא וְגַ֤ם הִנֵּה־הוּא֙
                                    יֹצֵ֣א לִקְרָאתֶ֔ךָ וְרָאֲךָ֖ וְשָׂמַ֥ח בְּלִבּֽוֹ׃
                                
                                    <span id="4_15" class="marker">וְדִבַּרְתָּ֣ </span>אֵלָ֔יו וְשַׂמְתָּ֥ אֶת־הַדְּבָרִ֖ים בְּפִ֑יו וְאָנֹכִ֗י
                                    אֶֽהְיֶ֤ה עִם־פִּ֙יךָ֙ וְעִם־פִּ֔יהוּ וְהוֹרֵיתִ֣י אֶתְכֶ֔ם אֵ֖ת אֲשֶׁ֥ר תַּעֲשֽׂוּן׃
                                
                                    <div class="small-space"></div>
                                    <span id="4_16" class="marker">וְדִבֶּר־ה֥וּא </span>לְךָ֖ אֶל־הָעָ֑ם וְהָ֤יָה הוּא֙ יִֽהְיֶה־לְּךָ֣ לְפֶ֔ה
                                    וְאַתָּ֖ה תִּֽהְיֶה־לּ֥וֹ לֵֽאלֹהִֽים׃
                                    <br>
                                    <div class="small-space"></div>
                                    <span id="4_17" class="marker">וְאֶת־הַמַּטֶּ֥ה </span>הַזֶּ֖ה תִּקַּ֣ח בְּיָדֶ֑ךָ אֲשֶׁ֥ר תַּעֲשֶׂה־בּ֖וֹ
                                    אֶת־הָאֹתֹֽת׃
                                </div>
                                
                                <p><span id="4_18" class="marker">וַיֵּ֨לֶךְ </span>מֹשֶׁ֜ה וַיָּ֣שָׁב׀ אֶל־יֶ֣תֶר חֹֽתְנ֗וֹ וַיֹּ֤אמֶר לוֹ֙</p>
                                <div class="a-q"> אֵ֣לְכָה נָּ֗א וְאָשׁ֙וּבָה֙ אֶל־אַחַ֣י אֲשֶׁר־בְּמִצְרַ֔יִם וְאֶרְאֶ֖ה הַעוֹדָ֣ם חַיִּ֑ים</div>
                                <p> וַיֹּ֧אמֶר יִתְר֛וֹ לְמֹשֶׁ֖ה</p>
                                <div class="i-q"> לֵ֥ךְ לְשָׁלֽוֹם׃</div>
                                
                                <p><span id="4_19" class="marker">וַיֹּ֨אמֶר </span>יְהוָ֤ה אֶל־מֹשֶׁה֙ בְּמִדְיָ֔ן</p>
                                <div class="y-q"> לֵ֖ךְ שֻׁ֣ב מִצְרָ֑יִם כִּי־מֵ֙תוּ֙ כָּל־הָ֣אֲנָשִׁ֔ים הַֽמְבַקְשִׁ֖ים אֶת־נַפְשֶֽׁךָ׃</div>
                                
                                <p><span id="4_20" class="marker">וַיִּקַּ֨ח </span>מֹשֶׁ֜ה אֶת־אִשְׁתּ֣וֹ וְאֶת־בָּנָ֗יו וַיַּרְכִּבֵם֙ עַֽל־הַחֲמֹ֔ר
                                    וַיָּ֖שָׁב אַ֣רְצָה מִצְרָ֑יִם וַיִּקַּ֥ח מֹשֶׁ֛ה אֶת־מַטֵּ֥ה הָאֱלֹהִ֖ים בְּיָדֽוֹ׃</p>
                                
                                <p><span id="4_21" class="marker">וַיֹּ֣אמֶר </span>יְהוָה֮ אֶל־מֹשֶׁה֒</p>
                                <div class="y-q"> בְּלֶכְתְּךָ֙ לָשׁ֣וּב מִצְרַ֔יְמָה רְאֵ֗ה כָּל־הַמֹּֽפְתִים֙ אֲשֶׁר־שַׂ֣מְתִּי בְיָדֶ֔ךָ וַעֲשִׂיתָ֖ם
                                    לִפְנֵ֣י פַרְעֹ֑ה וַאֲנִי֙ אֲחַזֵּ֣ק אֶת־לִבּ֔וֹ וְלֹ֥א יְשַׁלַּ֖ח אֶת־הָעָֽם׃
                                    <br>
                                    <div class="small-space"></div>
                                    <span id="4_22" class="marker">וְאָמַרְתָּ֖ </span>אֶל־פַּרְעֹ֑ה<br>
                                    <div class="small-space"></div>
                                    <div class="a-q"> כֹּ֚ה אָמַ֣ר יְהוָ֔ה <br><div class="small-space"></div>
                                    <div class="y-q">בְּנִ֥י בְכֹרִ֖י יִשְׂרָאֵֽל׃
                                    <span id="4_23" class="marker">וָאֹמַ֣ר </span>אֵלֶ֗יךָ <br><div class="small-space"></div>
                                    שַׁלַּ֤ח אֶת־בְּנִי֙ וְיַֽעַבְדֵ֔נִי וַתְּמָאֵ֖ן לְשַׁלְּח֑וֹ הִנֵּה֙ אָנֹכִ֣י הֹרֵ֔ג אֶת־בִּנְךָ֖
                                        בְּכֹרֶֽךָ׃</div></div>
                                </div>
                                
                                <p><span id="4_24" class="marker">וַיְהִ֥י </span>בַדֶּ֖רֶךְ בַּמָּל֑וֹן וַיִּפְגְּשֵׁ֣הוּ יְהוָ֔ה וַיְבַקֵּ֖שׁ
                                    הֲמִיתֽוֹ׃
                                
                                    <span id="4_25" class="marker">וַתִּקַּ֨ח </span>צִפֹּרָ֜ה צֹ֗ר וַתִּכְרֹת֙ אֶת־עָרְלַ֣ת בְּנָ֔הּ וַתַּגַּ֖ע
                                    לְרַגְלָ֑יו וַתֹּ֕אמֶר
                                </p>
                                <div class="p-q"> כִּ֧י חֲתַן־דָּמִ֛ים אַתָּ֖ה לִֽי׃</div>
                                
                                <p><span id="4_26" class="marker">וַיִּ֖רֶף </span>מִמֶּ֑נּוּ</p>
                                <p> אָ֚ז אָֽמְרָ֔ה חֲתַ֥ן דָּמִ֖ים לַמּוּלֹֽת׃</p>
                                
                                <p><span id="4_27" class="marker">וַיֹּ֤אמֶר </span>יְהוָה֙ אֶֽל־אַהֲרֹ֔ן</p>
                                <div class="y-q"> לֵ֛ךְ לִקְרַ֥את מֹשֶׁ֖ה הַמִּדְבָּ֑רָה</div>
                                <p> וַיֵּ֗לֶךְ וַֽיִּפְגְּשֵׁ֛הוּ בְּהַ֥ר הָאֱלֹהִ֖ים וַיִּשַּׁק־לֽוֹ׃</p>
                                
                                <p><span id="4_28" class="marker">וַיַּגֵּ֤ד </span>מֹשֶׁה֙ לְאַֽהֲרֹ֔ן אֵ֛ת כָּל־דִּבְרֵ֥י יְהוָ֖ה אֲשֶׁ֣ר שְׁלָח֑וֹ
                                    וְאֵ֥ת כָּל־הָאֹתֹ֖ת אֲשֶׁ֥ר צִוָּֽהוּ׃</p>
                                
                                <p><span id="4_29" class="marker">וַיֵּ֥לֶךְ </span>מֹשֶׁ֖ה וְאַהֲרֹ֑ן וַיַּ֣אַסְפ֔וּ אֶת־כָּל־זִקְנֵ֖י בְּנֵ֥י
                                    יִשְׂרָאֵֽל׃
                                
                                    <span id="4_30" class="marker">וַיְדַבֵּ֣ר </span>אַהֲרֹ֔ן אֵ֚ת כָּל־הַדְּבָרִ֔ים אֲשֶׁר־דִּבֶּ֥ר יְהוָ֖ה
                                    אֶל־מֹשֶׁ֑ה וַיַּ֥עַשׂ הָאֹתֹ֖ת לְעֵינֵ֥י הָעָֽם׃
                                
                                    <span id="4_31" class="marker">וַֽיַּאֲמֵ֖ן </span>הָעָ֑ם וַֽיִּשְׁמְע֡וּ כִּֽי־פָקַ֨ד יְהוָ֜ה אֶת־בְּנֵ֣י
                                    יִשְׂרָאֵ֗ל וְכִ֤י רָאָה֙ אֶת־עָנְיָ֔ם וַֽיִּקְּד֖וּ וַיִּֽשְׁתַּחֲוּֽוּ׃
                                </p>

                                <br>
                                <hr>
                                <div class="perek">ה</div>


                                <p><span id="5_5" class="marker">וְאַחַ֗ר </span>בָּ֚אוּ מֹשֶׁ֣ה וְאַהֲרֹ֔ן וַיֹּאמְר֖וּ אֶל־פַּרְעֹ֑ה</p>
                                <div class="a-q"> כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל שַׁלַּח֙ אֶת־עַמִּ֔י וְיָחֹ֥גּוּ לִ֖י בַּמִּדְבָּֽר׃</div>
                                
                                <p><span id="5_2" class="marker">וַיֹּ֣אמֶר </span>פַּרְעֹ֔ה</p>
                                <div class="r-q"> מִ֤י יְהוָה֙ אֲשֶׁ֣ר אֶשְׁמַ֣ע בְּקֹל֔וֹ לְשַׁלַּ֖ח אֶת־יִשְׂרָאֵ֑ל <br>
                                    <div class="small-space"></div>לֹ֤א יָדַ֙עְתִּי֙ אֶת־יְהוָ֔ה וְגַ֥ם אֶת־יִשְׂרָאֵ֖ל לֹ֥א אֲשַׁלֵּֽחַ׃
                                </div>
                                
                                <p><span id="5_3" class="marker">וַיֹּ֣אמְר֔וּ </span></p>
                                <div class="y-q">אֱלֹהֵ֥י הָעִבְרִ֖ים נִקְרָ֣א עָלֵ֑ינוּ נֵ֣לֲכָה נָּ֡א דֶּרֶךְ֩ שְׁלֹ֨שֶׁת יָמִ֜ים בַּמִּדְבָּ֗ר
                                    וְנִזְבְּחָה֙ לַֽיהוָ֣ה אֱלֹהֵ֔ינוּ פֶּ֨ן־יִפְגָּעֵ֔נוּ בַּדֶּ֖בֶר א֥וֹ בֶחָֽרֶב׃</div>
                                
                                <p><span id="5_4" class="marker">וַיֹּ֤אמֶר </span>אֲלֵהֶם֙ מֶ֣לֶךְ מִצְרַ֔יִם </p>
                                <div class="r-q">לָ֚מָּה מֹשֶׁ֣ה וְאַהֲרֹ֔ן תַּפְרִ֥יעוּ אֶת־הָעָ֖ם מִמַּֽעֲשָׂ֑יו לְכ֖וּ לְסִבְלֹתֵיכֶֽם׃</div>
                                
                                <p><span id="5_5" class="marker">וַיֹּ֣אמֶר </span>פַּרְעֹ֔ה</p>
                                <div class="r-q"> הֵן־רַבִּ֥ים עַתָּ֖ה עַ֣ם הָאָ֑רֶץ וְהִשְׁבַּתֶּ֥ם אֹתָ֖ם מִסִּבְלֹתָֽם׃</div>
                                
                                <p><span id="5_6" class="marker">וַיְצַ֥ו </span>פַּרְעֹ֖ה בַּיּ֣וֹם הַה֑וּא אֶת־הַנֹּגְשִׂ֣ים בָּעָ֔ם וְאֶת־שֹׁטְרָ֖יו
                                    לֵאמֹֽר׃</p>
                                
                                <div class="r-q"><span id="5_7" class="marker">לֹ֣א </span>תֹאסִפ֞וּן לָתֵ֨ת תֶּ֧בֶן לָעָ֛ם לִלְבֹּ֥ן הַלְּבֵנִ֖ים
                                    כִּתְמ֣וֹל שִׁלְשֹׁ֑ם הֵ֚ם יֵֽלְכ֔וּ וְקֹשְׁשׁ֥וּ לָהֶ֖ם תֶּֽבֶן׃
                                
                                    <span id="5_8" class="marker">וְאֶת־מַתְכֹּ֨נֶת </span>הַלְּבֵנִ֜ים אֲשֶׁ֣ר הֵם֩ עֹשִׂ֨ים תְּמ֤וֹל שִׁלְשֹׁם֙
                                    תָּשִׂ֣ימוּ עֲלֵיהֶ֔ם לֹ֥א תִגְרְע֖וּ מִמֶּ֑נּוּ כִּֽי־נִרְפִּ֣ים הֵ֔ם עַל־כֵּ֗ן הֵ֤ם צֹֽעֲקִים֙ לֵאמֹ֔ר <br   >
                                    <div class="small-space"></div>
                                    <div class="a-q">נֵלְכָ֖ה נִזְבְּחָ֥ה לֵאלֹהֵֽינוּ׃</div>
                                
                                <div class="small-space"></div>
                                <span id="5_9" class="marker">תִּכְבַּ֧ד </span>הָעֲבֹדָ֛ה עַל־הָאֲנָשִׁ֖ים וְיַעֲשׂוּ־בָ֑הּ וְאַל־יִשְׁע֖וּ
                                בְּדִבְרֵי־שָֽׁקֶר׃</div>
                                
                                <p><span id="5_10" class="marker">וַיֵּ֨צְא֜וּ </span>נֹגְשֵׂ֤י הָעָם֙ וְשֹׁ֣טְרָ֔יו וַיֹּאמְר֥וּ אֶל־הָעָ֖ם לֵאמֹ֑ר</p>
                                <div class="s-q"> כֹּ֚ה אָמַ֣ר פַּרְעֹ֔ה <br>
                                    <div class="small-space"></div>
                                    <div class="r-q">אֵינֶ֛נִּי נֹתֵ֥ן לָכֶ֖ם תֶּֽבֶן׃
                                        <br>
                                        <div class="small-space"></div>
                                        <span id="5_11" class="marker">אַתֶּ֗ם </span>לְכ֨וּ קְח֤וּ לָכֶם֙ תֶּ֔בֶן מֵאֲשֶׁ֖ר תִּמְצָ֑אוּ כִּ֣י אֵ֥ין
                                        נִגְרָ֛ע מֵעֲבֹדַתְכֶ֖ם דָּבָֽר׃
                                    </div>
                                </div>
                                
                                <p><span id="5_12" class="marker">וַיָּ֥פֶץ </span>הָעָ֖ם בְּכָל־אֶ֣רֶץ מִצְרָ֑יִם לְקֹשֵׁ֥שׁ קַ֖שׁ לַתֶּֽבֶן׃</p>
                                
                                <p><span id="5_13" class="marker">וְהַנֹּגְשִׂ֖ים </span>אָצִ֣ים לֵאמֹ֑ר</p>
                                <div class="s-q"> כַּלּ֤וּ מַעֲשֵׂיכֶם֙ דְּבַר־י֣וֹם בְּיוֹמ֔וֹ כַּאֲשֶׁ֖ר בִּהְי֥וֹת הַתֶּֽבֶן׃</div>
                                
                                <p><span id="5_14" class="marker">וַיֻּכּ֗וּ </span>שֹֽׁטְרֵי֙ בְּנֵ֣י יִשְׂרָאֵ֔ל אֲשֶׁר־שָׂ֣מוּ עֲלֵהֶ֔ם נֹגְשֵׂ֥י
                                    פַרְעֹ֖ה לֵאמֹ֑ר</p>
                                <div class="s-q"> מַדּ֡וּעַ לֹא֩ כִלִּיתֶ֨ם חָקְכֶ֤ם לִלְבֹּן֙ כִּתְמ֣וֹל שִׁלְשֹׁ֔ם גַּם־תְּמ֖וֹל גַּם־הַיּֽוֹם׃</div>
                                
                                <p><span id="5_15" class="marker">וַיָּבֹ֗אוּ </span>שֹֽׁטְרֵי֙ בְּנֵ֣י יִשְׂרָאֵ֔ל וַיִּצְעֲק֥וּ אֶל־פַּרְעֹ֖ה לֵאמֹ֑ר
                                </p>
                                <div class="i-q"> לָ֧מָּה תַעֲשֶׂ֦ה כֹ֖ה לַעֲבָדֶֽיךָ׃
                                
                                    <span id="5_16" class="marker">תֶּ֗בֶן </span>אֵ֤ין נִתָּן֙ לַעֲבָדֶ֔יךָ וּלְבֵנִ֛ים אֹמְרִ֥ים לָ֖נוּ <br>
                                    <div class="small-space"></div>
                                    <div class="r-q">עֲשׂ֑וּ </div>
                                    <div class="small-space"></div>
                                    וְהִנֵּ֧ה עֲבָדֶ֛יךָ מֻכִּ֖ים וְחָטָ֥את עַמֶּֽךָ׃
                                </div>
                                
                                <p><span id="5_17" class="marker">וַיֹּ֛אמֶר </span></p>
                                <div class="r-q">נִרְפִּ֥ים אַתֶּ֖ם נִרְפִּ֑ים עַל־כֵּן֙ אַתֶּ֣ם אֹֽמְרִ֔ים <br>
                                    <div class="small-space"></div>
                                    <div class="a-q">נֵלְכָ֖ה נִזְבְּחָ֥ה לַֽיהוָֽה׃</div>
                                    <div class="small-space"></div>
                                
                                    <span id="5_18" class="marker">וְעַתָּה֙ </span>לְכ֣וּ עִבְד֔וּ וְתֶ֖בֶן לֹא־יִנָּתֵ֣ן לָכֶ֑ם וְתֹ֥כֶן לְבֵנִ֖ים
                                    תִּתֵּֽנּוּ׃
                                </div>
                                
                                <p><span id="5_19" class="marker">וַיִּרְא֞וּ </span>שֹֽׁטְרֵ֧י בְנֵֽי־יִשְׂרָאֵ֛ל אֹתָ֖ם בְּרָ֣ע לֵאמֹ֑ר</p>
                                <div class="s-q"> לֹא־תִגְרְע֥וּ מִלִּבְנֵיכֶ֖ם דְּבַר־י֥וֹם בְּיוֹמֽוֹ׃</div>
                                
                                <p><span id="5_20" class="marker">וַֽיִּפְגְּעוּ֙ </span>אֶת־מֹשֶׁ֣ה וְאֶֽת־אַהֲרֹ֔ן נִצָּבִ֖ים לִקְרָאתָ֑ם בְּצֵאתָ֖ם
                                    מֵאֵ֥ת פַּרְעֹֽה׃
                                
                                    <span id="5_21" class="marker">וַיֹּאמְר֣וּ </span>אֲלֵהֶ֔ם
                                </p>
                                <div class="i-q"> יֵ֧רֶא יְהוָ֛ה עֲלֵיכֶ֖ם וְיִשְׁפֹּ֑ט אֲשֶׁ֧ר הִבְאַשְׁתֶּ֣ם אֶת־רֵיחֵ֗נוּ בְּעֵינֵ֤י פַרְעֹה֙
                                    וּבְעֵינֵ֣י עֲבָדָ֔יו לָֽתֶת־חֶ֥רֶב בְּיָדָ֖ם לְהָרְגֵֽנוּ׃</div>
                                
                                <p><span id="5_22" class="marker">וַיָּ֧שָׁב </span>מֹשֶׁ֛ה אֶל־יְהוָ֖ה וַיֹּאמַ֑ר</p>
                                <div class="a-q"> אֲדֹנָ֗י לָמָ֤ה הֲרֵעֹ֙תָה֙ לָעָ֣ם הַזֶּ֔ה לָ֥מָּה זֶּ֖ה שְׁלַחְתָּֽנִי׃
                                
                                    <span id="5_23" class="marker">וּמֵאָ֞ז </span>בָּ֤אתִי אֶל־פַּרְעֹה֙ לְדַבֵּ֣ר בִּשְׁמֶ֔ךָ הֵרַ֖ע לָעָ֣ם הַזֶּ֑ה
                                    וְהַצֵּ֥ל לֹא־הִצַּ֖לְתָּ אֶת־עַמֶּֽךָ׃
                                </div>
                                

                                <br>
                                <hr>
                                <div class="perek">ו</div>
                                <p><span id="6_1" class="marker">וַיֹּ֤אמֶר </span>יְהוָה֙ אֶל־מֹשֶׁ֔ה</p>
                                <div class="y-q"> עַתָּ֣ה תִרְאֶ֔ה אֲשֶׁ֥ר אֶֽעֱשֶׂ֖ה לְפַרְעֹ֑ה כִּ֣י בְיָ֤ד חֲזָקָה֙ יְשַׁלְּחֵ֔ם וּבְיָ֣ד חֲזָקָ֔ה
                                    יְגָרְשֵׁ֖ם מֵאַרְצֽוֹ׃</div>


                        </div>
                    </div>
                </div>
            </div>
        </div>
    </div>
</body>
<script src="./js/scroll-sizer.js"></script>
<script src="./js/markers.js"></script>
</html>