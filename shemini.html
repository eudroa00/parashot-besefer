<!DOCTYPE html>
<html lang="he">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Parashat Shemini</title>
    <link rel="stylesheet" href="styles/parashah.css">
</head>
<body>
    <div class="container" id="container">
        <div class="scroll-top" id="scrollTop"></div>
        <div class="scroll-body" id="scrollBody"></div>
        <div class="scroll-bottom" id="scrollBottom"></div>
        <div class="content" id="text">
            <div class="divo">
                <!-- Title box -->
                <div id="title-box">
                    <div class="title">פרשת שמיני</div>
                    <div class="par">ויקרא, ט:א–יא:מח</div>
                </div>
                <!-- Main text -->
                <div class="two-columns">
                    <!-- Column for verses -->
                    <div id="numberColumn" class="index"></div>
                    
                    <!-- Text -->
                    <div class="verses">
                        <div>
                            <div class="perek"">ט</div><br><span id="9_1" class="marker">וַיְהִי֙</span>
                            בַּיּ֣וֹם הַשְּׁמִינִ֔י קָרָ֣א מֹשֶׁ֔ה לְאַהֲרֹ֖ן וּלְבָנָ֑יו וּלְזִקְנֵ֖י יִשְׂרָאֵֽל׃ <span id="9_2"
                                class="marker">וַיֹּ֣אמֶר</span> אֶֽל־אַהֲרֹ֗ן <br><br>
                            <div class="a-q">קַח־לְ֠ךָ עֵ֣גֶל בֶּן־בָּקָ֧ר לְחַטָּ֛את וְאַ֥יִל לְעֹלָ֖ה תְּמִימִ֑ם וְהַקְרֵ֖ב לִפְנֵ֥י
                                יְהוָֽה׃
                    
                                <span id="9_3" class="marker">וְאֶל־בְּנֵ֥י</span> יִשְׂרָאֵ֖ל תְּדַבֵּ֣ר לֵאמֹ֑ר<br><br>
                                <div class="s-q">קְח֤וּ שְׂעִיר־עִזִּים֙ לְחַטָּ֔את וְעֵ֨גֶל וָכֶ֧בֶשׂ בְּנֵי־שָׁנָ֛ה תְּמִימִ֖ם לְעֹלָֽה׃
                    
                                    <span id="9_4" class="marker">וְשׁ֨וֹר</span> וָאַ֜יִל לִשְׁלָמִ֗ים לִזְבֹּ֙חַ֙ לִפְנֵ֣י יְהוָ֔ה
                                    וּמִנְחָ֖ה בְּלוּלָ֣ה בַשָּׁ֑מֶן כִּ֣י הַיּ֔וֹם יְהוָ֖ה נִרְאָ֥ה אֲלֵיכֶֽם׃
                                </div>
                            </div><br><span id="9_5" class="marker">וַיִּקְח֗וּ</span> אֵ֚ת אֲשֶׁ֣ר צִוָּ֣ה מֹשֶׁ֔ה אֶל־פְּנֵ֖י אֹ֣הֶל
                            מוֹעֵ֑ד וַֽיִּקְרְבוּ֙ כָּל־הָ֣עֵדָ֔ה וַיַּֽעַמְד֖וּ לִפְנֵ֥י יְהוָֽה׃<br><br><span id="9_6"
                                class="marker">וַיֹּ֣אמֶר</span> מֹשֶׁ֔ה<br><br>
                            <div class="a-q">זֶ֧ה הַדָּבָ֛ר אֲשֶׁר־צִוָּ֥ה יְהוָ֖ה תַּעֲשׂ֑וּ וְיֵרָ֥א אֲלֵיכֶ֖ם כְּב֥וֹד יְהוָֽה׃
                            </div><br><span id="9_7" class="marker">וַיֹּ֨אמֶר</span> מֹשֶׁ֜ה אֶֽל־אַהֲרֹ֗ן <br><br>
                            <div class="a-q">קְרַ֤ב אֶל־הַמִּזְבֵּ֙חַ֙ וַעֲשֵׂ֞ה אֶת־חַטָּֽאתְךָ֙ וְאֶת־עֹ֣לָתֶ֔ךָ וְכַפֵּ֥ר בַּֽעַדְךָ֖
                                וּבְעַ֣ד הָעָ֑ם וַעֲשֵׂ֞ה אֶת־קָרְבַּ֤ן הָעָם֙ וְכַפֵּ֣ר בַּֽעֲדָ֔ם כַּאֲשֶׁ֖ר צִוָּ֥ה יְהוָֽה׃
                            </div><br>
                            <span id="9_8" class="marker">וַיִּקְרַ֥ב</span> אַהֲרֹ֖ן אֶל־הַמִּזְבֵּ֑חַ וַיִּשְׁחַ֛ט אֶת־עֵ֥גֶל הַחַטָּ֖את
                            אֲשֶׁר־לֽוֹ׃ <span id="9_9" class="marker">וַ֠יַּקְרִבוּ</span> בְּנֵ֨י אַהֲרֹ֣ן אֶת־הַדָּם֮ אֵלָיו֒
                            וַיִּטְבֹּ֤ל אֶצְבָּעוֹ֙ בַּדָּ֔ם וַיִּתֵּ֖ן עַל־קַרְנ֣וֹת הַמִּזְבֵּ֑חַ וְאֶת־הַדָּ֣ם יָצַ֔ק אֶל־יְס֖וֹד
                            הַמִּזְבֵּֽחַ׃ <span id="9_10" class="marker">וְאֶת־הַחֵ֨לֶב</span> וְאֶת־הַכְּלָיֹ֜ת וְאֶת־הַיֹּתֶ֤רֶת
                            מִן־הַכָּבֵד֙ מִן־הַ֣חַטָּ֔את הִקְטִ֖יר הַמִּזְבֵּ֑חָה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ <span id="9_11"
                                class="marker">וְאֶת־הַבָּשָׂ֖ר</span> וְאֶת־הָע֑וֹר שָׂרַ֣ף בָּאֵ֔שׁ מִח֖וּץ לַֽמַּחֲנֶֽה׃ <br><br><span
                                id="9_12" class="marker">וַיִּשְׁחַ֖ט</span> אֶת־הָעֹלָ֑ה וַ֠יַּמְצִאוּ בְּנֵ֨י אַהֲרֹ֤ן אֵלָיו֙ אֶת־הַדָּ֔ם
                            וַיִּזְרְקֵ֥הוּ עַל־הַמִּזְבֵּ֖חַ סָבִֽיב׃ <span id="9_13" class="marker">וְאֶת־הָעֹלָ֗ה</span> הִמְצִ֧יאוּ
                            אֵלָ֛יו לִנְתָחֶ֖יהָ וְאֶת־הָרֹ֑אשׁ וַיַּקְטֵ֖ר עַל־הַמִּזְבֵּֽחַ׃ <span id="9_14"
                                class="marker">וַיִּרְחַ֥ץ</span> אֶת־הַקֶּ֖רֶב וְאֶת־הַכְּרָעָ֑יִם וַיַּקְטֵ֥ר עַל־הָעֹלָ֖ה
                            הַמִּזְבֵּֽחָה׃<br><br><span id="9_15" class="marker">וַיַּקְרֵ֕ב</span> אֵ֖ת קָרְבַּ֣ן הָעָ֑ם וַיִּקַּ֞ח
                            אֶת־שְׂעִ֤יר הַֽחַטָּאת֙ אֲשֶׁ֣ר לָעָ֔ם וַיִּשְׁחָטֵ֥הוּ וַֽיְחַטְּאֵ֖הוּ כָּרִאשֽׁוֹן׃ <span id="9_16"
                                class="marker">וַיַּקְרֵ֖ב</span> אֶת־הָעֹלָ֑ה וַֽיַּעֲשֶׂ֖הָ כַּמִּשְׁפָּֽט׃ <span id="9_17"
                                class="marker">וַיַּקְרֵב֮</span> אֶת־הַמִּנְחָה֒ וַיְמַלֵּ֤א כַפּוֹ֙ מִמֶּ֔נָּה וַיַּקְטֵ֖ר
                            עַל־הַמִּזְבֵּ֑חַ מִלְּבַ֖ד עֹלַ֥ת הַבֹּֽקֶר׃<br><br><span id="9_18" class="marker">וַיִּשְׁחַ֤ט</span>
                            אֶת־הַשּׁוֹר֙ וְאֶת־הָאַ֔יִל זֶ֥בַח הַשְּׁלָמִ֖ים אֲשֶׁ֣ר לָעָ֑ם וַ֠יַּמְצִאוּ בְּנֵ֨י אַהֲרֹ֤ן אֶת־הַדָּם֙
                            אֵלָ֔יו וַיִּזְרְקֵ֥הוּ עַל־הַמִּזְבֵּ֖חַ סָבִֽיב׃ <span id="9_19" class="marker">וְאֶת־הַחֲלָבִ֖ים</span>
                            מִן־הַשּׁ֑וֹר וּמִן־הָאַ֔יִל הָֽאַלְיָ֤ה וְהַֽמְכַסֶּה֙ וְהַכְּלָיֹ֔ת וְיֹתֶ֖רֶת הַכָּבֵֽד׃ <span id="9_20"
                                class="marker">וַיָּשִׂ֥ימוּ</span> אֶת־הַחֲלָבִ֖ים עַל־הֶחָז֑וֹת וַיַּקְטֵ֥ר הַחֲלָבִ֖ים הַמִּזְבֵּֽחָה׃
                            <span id="9_21" class="marker">וְאֵ֣ת</span> הֶחָז֗וֹת וְאֵת֙ שׁ֣וֹק הַיָּמִ֔ין הֵנִ֧יף אַהֲרֹ֛ן תְּנוּפָ֖ה
                            לִפְנֵ֣י יְהוָ֑ה כַּאֲשֶׁ֖ר צִוָּ֥ה מֹשֶֽׁה׃
                            <br><br>
                            <span id="9_22" class="marker">וַיִּשָּׂ֨א</span> אַהֲרֹ֧ן ׳אֶת־יָדוֹ׳ ״אֶת־יָדָ֛יו״ אֶל־הָעָ֖ם וַֽיְבָרְכֵ֑ם
                            וַיֵּ֗רֶד מֵעֲשֹׂ֧ת הַֽחַטָּ֛את וְהָעֹלָ֖ה וְהַשְּׁלָמִֽים׃ <span id="9_23" class="marker">וַיָּבֹ֨א</span>
                            מֹשֶׁ֤ה וְאַהֲרֹן֙ אֶל־אֹ֣הֶל מוֹעֵ֔ד וַיֵּ֣צְא֔וּ וַֽיְבָרֲכ֖וּ אֶת־הָעָ֑ם וַיֵּרָ֥א כְבוֹד־יְהוָ֖ה
                            אֶל־כָּל־הָעָֽם׃ <span id="9_24" class="marker">וַתֵּ֤צֵא</span> אֵשׁ֙ מִלִּפְנֵ֣י יְהוָ֔ה וַתֹּ֙אכַל֙
                            עַל־הַמִּזְבֵּ֔חַ אֶת־הָעֹלָ֖ה וְאֶת־הַחֲלָבִ֑ים וַיַּ֤רְא כָּל־הָעָם֙ וַיָּרֹ֔נּוּ וַֽיִּפְּל֖וּ
                            עַל־פְּנֵיהֶֽם׃<br><br>
                            <hr>
                            <br><div class="perek"">י</div><br><span id="10_1" class="marker">וַיִּקְח֣וּ</span>
                            בְנֵֽי־אַ֠הֲרֹן נָדָ֨ב וַאֲבִיה֜וּא אִ֣ישׁ מַחְתָּת֗וֹ וַיִּתְּנ֤וּ בָהֵן֙ אֵ֔שׁ וַיָּשִׂ֥ימוּ עָלֶ֖יהָ קְטֹ֑רֶת
                            וַיַּקְרִ֜בוּ לִפְנֵ֤י יְהוָה֙ אֵ֣שׁ זָרָ֔ה אֲשֶׁ֧ר לֹ֦א צִוָּ֖ה אֹתָֽם׃ <span id="10_2"
                                class="marker">וַתֵּ֥צֵא</span> אֵ֛שׁ מִלִּפְנֵ֥י יְהוָ֖ה וַתֹּ֣אכַל אוֹתָ֑ם וַיָּמֻ֖תוּ לִפְנֵ֥י יְהוָֽה׃
                    
                            <span id="10_3" class="marker">וַיֹּ֨אמֶר</span> מֹשֶׁ֜ה אֶֽל־אַהֲרֹ֗ן <br><br>
                            <div class="a-q">הוּא֩ אֲשֶׁר־דִּבֶּ֨ר יְהוָ֤ה׀ לֵאמֹר֙ <br><br>
                                <div class="y-q">בִּקְרֹבַ֣י אֶקָּדֵ֔שׁ וְעַל־פְּנֵ֥י כָל־הָעָ֖ם אֶכָּבֵ֑ד</div>
                            </div> <br>וַיִּדֹּ֖ם אַהֲרֹֽן׃ <br><br><span id="10_4" class="marker">וַיִּקְרָ֣א</span> מֹשֶׁ֗ה
                            אֶל־מִֽישָׁאֵל֙ וְאֶ֣ל אֶלְצָפָ֔ן בְּנֵ֥י עֻזִּיאֵ֖ל דֹּ֣ד אַהֲרֹ֑ן וַיֹּ֣אמֶר אֲלֵהֶ֗ם <br><br>
                            <div class="a-q">קִ֠רְב֞וּ שְׂא֤וּ אֶת־אֲחֵיכֶם֙ מֵאֵ֣ת פְּנֵי־הַקֹּ֔דֶשׁ אֶל־מִח֖וּץ לַֽמַּחֲנֶֽה׃
                            </div><br><span id="10_5" class="marker">וַֽיִּקְרְב֗וּ</span> וַיִּשָּׂאֻם֙ בְּכֻתֳּנֹתָ֔ם אֶל־מִח֖וּץ
                            לַֽמַּחֲנֶ֑ה כַּאֲשֶׁ֖ר דִּבֶּ֥ר מֹשֶֽׁה׃<br><br><span id="10_6" class="marker">וַיֹּ֣אמֶר</span> מֹשֶׁ֣ה
                            אֶֽל־אַהֲרֹ֡ן וּלְאֶלְעָזָר֩ וּלְאִֽיתָמָ֨ר׀ בָּנָ֜יו <br><br>
                            <div class="a-q">רָֽאשֵׁיכֶ֥ם אַל־תִּפְרָ֣עוּ׀ וּבִגְדֵיכֶ֤ם לֹֽא־תִפְרֹ֙מוּ֙ וְלֹ֣א תָמֻ֔תוּ וְעַ֥ל
                                כָּל־הָעֵדָ֖ה יִקְצֹ֑ף וַאֲחֵיכֶם֙ כָּל־בֵּ֣ית יִשְׂרָאֵ֔ל יִבְכּוּ֙ אֶת־הַשְּׂרֵפָ֔ה אֲשֶׁ֖ר שָׂרַ֥ף
                                יְהוָֽה׃ <br><br><span id="10_7" class="marker">וּמִפֶּתַח֩</span> אֹ֨הֶל מוֹעֵ֜ד לֹ֤א תֵֽצְאוּ֙
                                פֶּן־תָּמֻ֔תוּ כִּי־שֶׁ֛מֶן מִשְׁחַ֥ת יְהוָ֖ה עֲלֵיכֶ֑ם</div><br>וַֽיַּעֲשׂ֖וּ כִּדְבַ֥ר
                            מֹשֶֽׁה׃<br><br><span id="10_8" class="marker">וַיְדַבֵּ֣ר</span> יְהוָ֔ה אֶֽל־אַהֲרֹ֖ן לֵאמֹֽר׃
                    
                            <br><br><div class="y-q"><span id="10_9" class="marker">יַ֣יִן</span> וְשֵׁכָ֞ר אַל־תֵּ֣שְׁתְּ׀ אַתָּ֣ה׀ וּבָנֶ֣יךָ
                                אִתָּ֗ךְ בְּבֹאֲכֶ֛ם אֶל־אֹ֥הֶל מוֹעֵ֖ד וְלֹ֣א תָמֻ֑תוּ חֻקַּ֥ת עוֹלָ֖ם לְדֹרֹתֵיכֶֽם׃<br><br><span
                                    id="10_10" class="marker">וּֽלֲהַבְדִּ֔יל</span> בֵּ֥ין הַקֹּ֖דֶשׁ וּבֵ֣ין הַחֹ֑ל וּבֵ֥ין הַטָּמֵ֖א
                                וּבֵ֥ין הַטָּהֽוֹר׃ <span id="10_11" class="marker">וּלְהוֹרֹ֖ת</span> אֶת־בְּנֵ֣י יִשְׂרָאֵ֑ל אֵ֚ת
                                כָּל־הַ֣חֻקִּ֔ים אֲשֶׁ֨ר דִּבֶּ֧ר יְהוָ֛ה אֲלֵיהֶ֖ם בְּיַד־מֹשֶֽׁה׃</div><br><span id="10_12"
                                class="marker">וַיְדַבֵּ֨ר</span> מֹשֶׁ֜ה אֶֽל־אַהֲרֹ֗ן וְאֶ֣ל אֶ֠לְעָזָר וְאֶל־אִ֨יתָמָ֥ר׀ בָּנָיו֮
                            הַנּֽוֹתָרִים֒ <br><br>
                            <div class="a-q">קְח֣וּ אֶת־הַמִּנְחָ֗ה הַנּוֹתֶ֙רֶת֙ מֵאִשֵּׁ֣י יְהוָ֔ה וְאִכְל֥וּהָ מַצּ֖וֹת אֵ֣צֶל
                                הַמִּזְבֵּ֑חַ כִּ֛י קֹ֥דֶשׁ קָֽדָשִׁ֖ים הִֽוא׃ <span id="10_13" class="marker">וַאֲכַלְתֶּ֤ם</span> אֹתָהּ֙
                                בְּמָק֣וֹם קָדֹ֔שׁ כִּ֣י חָקְךָ֤ וְחָק־בָּנֶ֙יךָ֙ הִ֔וא מֵאִשֵּׁ֖י יְהוָ֑ה כִּי־כֵ֖ן
                                צֻוֵּֽיתִי׃<br><br><span id="10_14" class="marker">וְאֵת֩</span> חֲזֵ֨ה הַתְּנוּפָ֜ה וְאֵ֣ת׀ שׁ֣וֹק
                                הַתְּרוּמָ֗ה תֹּֽאכְלוּ֙ בְּמָק֣וֹם טָה֔וֹר אַתָּ֕ה וּבָנֶ֥יךָ וּבְנֹתֶ֖יךָ אִתָּ֑ךְ כִּֽי־חָקְךָ֤
                                וְחָק־בָּנֶ֙יךָ֙ נִתְּנ֔וּ מִזִּבְחֵ֥י שַׁלְמֵ֖י בְּנֵ֥י יִשְׂרָאֵֽל׃<br><br><span id="10_15"
                                    class="marker">שׁ֣וֹק</span> הַתְּרוּמָ֞ה וַחֲזֵ֣ה הַתְּנוּפָ֗ה עַ֣ל אִשֵּׁ֤י הַחֲלָבִים֙ יָבִ֔יאוּ
                                לְהָנִ֥יף תְּנוּפָ֖ה לִפְנֵ֣י יְהוָ֑ה וְהָיָ֨ה לְךָ֜ וּלְבָנֶ֤יךָ אִתְּךָ֙ לְחָק־עוֹלָ֔ם כַּאֲשֶׁ֖ר צִוָּ֥ה
                                יְהוָֽה׃</div><br><span id="10_16" class="marker">וְאֵ֣ת׀</span> שְׂעִ֣יר הַֽחַטָּ֗את דָּרֹ֥שׁ דָּרַ֛שׁ
                            מֹשֶׁ֖ה וְהִנֵּ֣ה שֹׂרָ֑ף <br><br>וַ֠יִּקְצֹף עַל־אֶלְעָזָ֤ר וְעַל־אִֽיתָמָר֙ בְּנֵ֣י אַהֲרֹ֔ן הַנּוֹתָרִ֖ם
                            לֵאמֹֽר׃<br><br>
                            <div class="a-q"><span id="10_17" class="marker">מַדּ֗וּעַ</span> לֹֽא־אֲכַלְתֶּ֤ם אֶת־הַחַטָּאת֙ בִּמְק֣וֹם
                                הַקֹּ֔דֶשׁ כִּ֛י קֹ֥דֶשׁ קָֽדָשִׁ֖ים הִ֑וא וְאֹתָ֣הּ׀ נָתַ֣ן לָכֶ֗ם לָשֵׂאת֙ אֶת־עֲוֺ֣ן הָעֵדָ֔ה לְכַפֵּ֥ר
                                עֲלֵיהֶ֖ם לִפְנֵ֥י יְהוָֽה׃ <span id="10_18" class="marker">הֵ֚ן</span> לֹא־הוּבָ֣א אֶת־דָּמָ֔הּ
                                אֶל־הַקֹּ֖דֶשׁ פְּנִ֑ימָה אָכ֨וֹל תֹּאכְל֥וּ אֹתָ֛הּ בַּקֹּ֖דֶשׁ כַּאֲשֶׁ֥ר צִוֵּֽיתִי׃</div><br><span
                                id="10_19" class="marker">וַיְדַבֵּ֨ר</span> אַהֲרֹ֜ן אֶל־מֹשֶׁ֗ה <br><br>
                            <div class="s-q">הֵ֣ן הַ֠יּוֹם הִקְרִ֨יבוּ אֶת־חַטָּאתָ֤ם וְאֶת־עֹֽלָתָם֙ לִפְנֵ֣י יְהוָ֔ה וַתִּקְרֶ֥אנָה אֹתִ֖י
                                כָּאֵ֑לֶּה וְאָכַ֤לְתִּי חַטָּאת֙ הַיּ֔וֹם הַיִּיטַ֖ב בְּעֵינֵ֥י יְהוָֽה׃</div><br><span id="10_20"
                                class="marker">וַיִּשְׁמַ֣ע</span> מֹשֶׁ֔ה וַיִּיטַ֖ב בְּעֵינָֽיו׃ <br><br>
                            <hr>
                            <br><div class="perek"">יא</div><br><span id="11_1" class="marker">וַיְדַבֵּ֧ר</span>
                            יְהוָ֛ה אֶל־מֹשֶׁ֥ה וְאֶֽל־אַהֲרֹ֖ן לֵאמֹ֥ר אֲלֵהֶֽם׃<br><br>
                            <div class="y-q"><span id="11_2" class="marker">דַּבְּר֛וּ</span> אֶל־בְּנֵ֥י יִשְׂרָאֵ֖ל לֵאמֹ֑ר <br><br>
                                <div class="a-q">זֹ֤את הַֽחַיָּה֙ אֲשֶׁ֣ר תֹּאכְל֔וּ מִכָּל־הַבְּהֵמָ֖ה אֲשֶׁ֥ר עַל־הָאָֽרֶץ׃<br><br><span
                                        id="11_3" class="marker">כֹּ֣ל׀</span> מַפְרֶ֣סֶת פַּרְסָ֗ה וְשֹׁסַ֤עַת שֶׁ֙סַע֙ פְּרָסֹ֔ת מַעֲלַ֥ת
                                    גֵּרָ֖ה בַּבְּהֵמָ֑ה אֹתָ֖הּ תֹּאכֵֽלוּ׃ <span id="11_4" class="marker">אַ֤ךְ</span> אֶת־זֶה֙ לֹ֣א
                                    תֹֽאכְל֔וּ מִֽמַּעֲלֵי֙ הַגֵּרָ֔ה וּמִמַּפְרִיסֵ֖י הַפַּרְסָ֑ה אֶֽת־הַ֠גָּמָל כִּֽי־מַעֲלֵ֨ה גֵרָ֜ה
                                    ה֗וּא וּפַרְסָה֙ אֵינֶ֣נּוּ מַפְרִ֔יס טָמֵ֥א ה֖וּא לָכֶֽם׃ <span id="11_5"
                                        class="marker">וְאֶת־הַשָּׁפָ֗ן</span> כִּֽי־מַעֲלֵ֤ה גֵרָה֙ ה֔וּא וּפַרְסָ֖ה לֹ֣א יַפְרִ֑יס טָמֵ֥א
                                    ה֖וּא לָכֶֽם׃ <span id="11_6" class="marker">וְאֶת־הָאַרְנֶ֗בֶת</span> כִּֽי־מַעֲלַ֤ת גֵּרָה֙ הִ֔וא
                                    וּפַרְסָ֖ה לֹ֣א הִפְרִ֑יסָה טְמֵאָ֥ה הִ֖וא לָכֶֽם׃ <span id="11_7" class="marker">וְאֶת־הַ֠חֲזִיר</span>
                                    כִּֽי־מַפְרִ֨יס פַּרְסָ֜ה ה֗וּא וְשֹׁסַ֥ע שֶׁ֙סַע֙ פַּרְסָ֔ה וְה֖וּא גֵּרָ֣ה לֹֽא־יִגָּ֑ר טָמֵ֥א ה֖וּא
                                    לָכֶֽם׃ <span id="11_8" class="marker">מִבְּשָׂרָם֙</span> לֹ֣א תֹאכֵ֔לוּ וּבְנִבְלָתָ֖ם לֹ֣א תִגָּ֑עוּ
                                    טְמֵאִ֥ים הֵ֖ם לָכֶֽם׃<br><br><span id="11_9" class="marker">אֶת־זֶה֙</span> תֹּֽאכְל֔וּ מִכֹּ֖ל אֲשֶׁ֣ר
                                    בַּמָּ֑יִם כֹּ֣ל אֲשֶׁר־לוֹ֩ סְנַפִּ֨יר וְקַשְׂקֶ֜שֶׂת בַּמַּ֗יִם בַּיַּמִּ֛ים וּבַנְּחָלִ֖ים אֹתָ֥ם
                                    תֹּאכֵֽלוּ׃ <span id="11_10" class="marker">וְכֹל֩</span> אֲשֶׁ֨ר אֵֽין־ל֜וֹ סְנַפִּ֣יר וְקַשְׂקֶ֗שֶׂת
                                    בַּיַּמִּים֙ וּבַנְּחָלִ֔ים מִכֹּל֙ שֶׁ֣רֶץ הַמַּ֔יִם וּמִכֹּ֛ל נֶ֥פֶשׁ הַחַיָּ֖ה אֲשֶׁ֣ר בַּמָּ֑יִם
                                    שֶׁ֥קֶץ הֵ֖ם לָכֶֽם׃ <span id="11_11" class="marker">וְשֶׁ֖קֶץ</span> יִהְי֣וּ לָכֶ֑ם מִבְּשָׂרָם֙ לֹ֣א
                                    תֹאכֵ֔לוּ וְאֶת־נִבְלָתָ֖ם תְּשַׁקֵּֽצוּ׃ <span id="11_12" class="marker">כֹּ֣ל</span> אֲשֶׁ֥ר
                                    אֵֽין־ל֛וֹ סְנַפִּ֥יר וְקַשְׂקֶ֖שֶׂת בַּמָּ֑יִם שֶׁ֥קֶץ ה֖וּא לָכֶֽם׃<br><br><span id="11_13"
                                        class="marker">וְאֶת־אֵ֙לֶּה֙</span> תְּשַׁקְּצ֣וּ מִן־הָע֔וֹף לֹ֥א יֵאָכְל֖וּ שֶׁ֣קֶץ הֵ֑ם
                                    אֶת־הַנֶּ֙שֶׁר֙ וְאֶת־הַפֶּ֔רֶס וְאֵ֖ת הָעָזְנִיָּֽה׃ <span id="11_14"
                                        class="marker">וְאֶת־הַ֨דָּאָ֔ה</span> וְאֶת־הָאַיָּ֖ה לְמִינָֽהּ׃ <span id="11_15"
                                        class="marker">אֵ֥ת</span> כָּל־עֹרֵ֖ב לְמִינֽוֹ׃ <span id="11_16" class="marker">וְאֵת֙</span>
                                    בַּ֣ת הַֽיַּעֲנָ֔ה וְאֶת־הַתַּחְמָ֖ס וְאֶת־הַשָּׁ֑חַף וְאֶת־הַנֵּ֖ץ לְמִינֵֽהוּ׃ <span id="11_17"
                                        class="marker">וְאֶת־הַכּ֥וֹס</span> וְאֶת־הַשָּׁלָ֖ךְ וְאֶת־הַיַּנְשֽׁוּף׃ <span id="11_18"
                                        class="marker">וְאֶת־הַתִּנְשֶׁ֥מֶת</span> וְאֶת־הַקָּאָ֖ת וְאֶת־הָרָחָֽם׃ <span id="11_19"
                                        class="marker">וְאֵת֙</span> הַחֲסִידָ֔ה הָאֲנָפָ֖ה לְמִינָ֑הּ וְאֶת־הַדּוּכִיפַ֖ת
                                    וְאֶת־הָעֲטַלֵּֽף׃<br><br><span id="11_20" class="marker">כֹּ֚ל</span> שֶׁ֣רֶץ הָע֔וֹף הַהֹלֵ֖ךְ
                                    עַל־אַרְבַּ֑ע שֶׁ֥קֶץ ה֖וּא לָכֶֽם׃ <span id="11_21" class="marker">אַ֤ךְ</span> אֶת־זֶה֙ תֹּֽאכְל֔וּ
                                    מִכֹּל֙ שֶׁ֣רֶץ הָע֔וֹף הַהֹלֵ֖ךְ עַל־אַרְבַּ֑ע ׳אֲשֶׁר־לֹא׳ ״אֲשֶׁר־ל֤וֹ״ כְרָעַ֙יִם֙ מִמַּ֣עַל
                                    לְרַגְלָ֔יו לְנַתֵּ֥ר בָּהֵ֖ן עַל־הָאָֽרֶץ׃ <span id="11_22" class="marker">אֶת־אֵ֤לֶּה</span> מֵהֶם֙
                                    תֹּאכֵ֔לוּ אֶת־הָֽאַרְבֶּ֣ה לְמִינ֔וֹ וְאֶת־הַסָּלְעָ֖ם לְמִינֵ֑הוּ וְאֶת־הַחַרְגֹּ֣ל לְמִינֵ֔הוּ
                                    וְאֶת־הֶחָגָ֖ב לְמִינֵֽהוּ׃ <span id="11_23" class="marker">וְכֹל֙</span> שֶׁ֣רֶץ הָע֔וֹף אֲשֶׁר־ל֖וֹ
                                    אַרְבַּ֣ע רַגְלָ֑יִם שֶׁ֥קֶץ ה֖וּא לָכֶֽם׃<br><br><span id="11_24" class="marker">וּלְאֵ֖לֶּה</span>
                                    תִּטַּמָּ֑אוּ כָּל־הַנֹּגֵ֥עַ בְּנִבְלָתָ֖ם יִטְמָ֥א עַד־הָעָֽרֶב׃ <span id="11_25"
                                        class="marker">וְכָל־הַנֹּשֵׂ֖א</span> מִנִּבְלָתָ֑ם יְכַבֵּ֥ס בְּגָדָ֖יו וְטָמֵ֥א עַד־הָעָֽרֶב׃
                                    <span id="11_26" class="marker">לְֽכָל־הַבְּהֵמָ֡ה</span> אֲשֶׁ֣ר הִוא֩ מַפְרֶ֨סֶת פַּרְסָ֜ה וְשֶׁ֣סַע׀
                                    אֵינֶ֣נָּה שֹׁסַ֗עַת וְגֵרָה֙ אֵינֶ֣נָּה מַעֲלָ֔ה טְמֵאִ֥ים הֵ֖ם לָכֶ֑ם כָּל־הַנֹּגֵ֥עַ בָּהֶ֖ם
                                    יִטְמָֽא׃ <span id="11_27" class="marker">וְכֹ֣ל׀</span> הוֹלֵ֣ךְ עַל־כַּפָּ֗יו בְּכָל־הַֽחַיָּה֙
                                    הַהֹלֶ֣כֶת עַל־אַרְבַּ֔ע טְמֵאִ֥ים הֵ֖ם לָכֶ֑ם כָּל־הַנֹּגֵ֥עַ בְּנִבְלָתָ֖ם יִטְמָ֥א עַד־הָעָֽרֶב׃
                                    <span id="11_28" class="marker">וְהַנֹּשֵׂא֙</span> אֶת־נִבְלָתָ֔ם יְכַבֵּ֥ס בְּגָדָ֖יו וְטָמֵ֣א
                                    עַד־הָעָ֑רֶב טְמֵאִ֥ים הֵ֖מָּה לָכֶֽם׃ <br><br><span id="11_29" class="marker">וְזֶ֤ה</span> לָכֶם֙
                                    הַטָּמֵ֔א בַּשֶּׁ֖רֶץ הַשֹּׁרֵ֣ץ עַל־הָאָ֑רֶץ הַחֹ֥לֶד וְהָעַכְבָּ֖ר וְהַצָּ֥ב לְמִינֵֽהוּ׃ <span
                                        id="11_30" class="marker">וְהָאֲנָקָ֥ה</span> וְהַכֹּ֖חַ וְהַלְּטָאָ֑ה וְהַחֹ֖מֶט וְהַתִּנְשָֽׁמֶת׃
                                    <span id="11_31" class="marker">אֵ֛לֶּה</span> הַטְּמֵאִ֥ים לָכֶ֖ם בְּכָל־הַשָּׁ֑רֶץ כָּל־הַנֹּגֵ֧עַ
                                    בָּהֶ֛ם בְּמֹתָ֖ם יִטְמָ֥א עַד־הָעָֽרֶב׃ <span id="11_32" class="marker">וְכֹ֣ל</span>
                                    אֲשֶׁר־יִפֹּל־עָלָיו֩ מֵהֶ֨ם׀ בְּמֹתָ֜ם יִטְמָ֗א מִכָּל־כְּלִי־עֵץ֙ א֣וֹ בֶ֤גֶד אוֹ־עוֹר֙ א֣וֹ שָׂ֔ק
                                    כָּל־כְּלִ֕י אֲשֶׁר־יֵעָשֶׂ֥ה מְלָאכָ֖ה בָּהֶ֑ם בַּמַּ֧יִם יוּבָ֛א וְטָמֵ֥א עַד־הָעֶ֖רֶב וְטָהֵֽר׃ <span
                                        id="11_33" class="marker">וְכָל־כְּלִי־חֶ֔רֶשׂ</span> אֲשֶׁר־יִפֹּ֥ל מֵהֶ֖ם אֶל־תּוֹכ֑וֹ כֹּ֣ל
                                    אֲשֶׁ֧ר בְּתוֹכ֛וֹ יִטְמָ֖א וְאֹת֥וֹ תִשְׁבֹּֽרוּ׃ <span id="11_34"
                                        class="marker">מִכָּל־הָאֹ֜כֶל</span> אֲשֶׁ֣ר יֵאָכֵ֗ל אֲשֶׁ֨ר יָב֥וֹא עָלָ֛יו מַ֖יִם יִטְמָ֑א
                                    וְכָל־מַשְׁקֶה֙ אֲשֶׁ֣ר יִשָּׁתֶ֔ה בְּכָל־כְּלִ֖י יִטְמָֽא׃ <span id="11_35"
                                        class="marker">וְ֠כֹל</span> אֲשֶׁר־יִפֹּ֨ל מִנִּבְלָתָ֥ם׀ עָלָיו֮ יִטְמָא֒ תַּנּ֧וּר וְכִירַ֛יִם
                                    יֻתָּ֖ץ טְמֵאִ֣ים הֵ֑ם וּטְמֵאִ֖ים יִהְי֥וּ לָכֶֽם׃ <span id="11_36" class="marker">אַ֣ךְ</span>
                                    מַעְיָ֥ן וּב֛וֹר מִקְוֵה־מַ֖יִם יִהְיֶ֣ה טָה֑וֹר וְנֹגֵ֥עַ בְּנִבְלָתָ֖ם יִטְמָֽא׃ <span id="11_37"
                                        class="marker">וְכִ֤י</span> יִפֹּל֙ מִנִּבְלָתָ֔ם עַל־כָּל־זֶ֥רַע זֵר֖וּעַ אֲשֶׁ֣ר יִזָּרֵ֑עַ
                                    טָה֖וֹר הֽוּא׃ <span id="11_38" class="marker">וְכִ֤י</span> יֻתַּן־מַ֙יִם֙ עַל־זֶ֔רַע וְנָפַ֥ל
                                    מִנִּבְלָתָ֖ם עָלָ֑יו טָמֵ֥א ה֖וּא לָכֶֽם׃ <br><br><span id="11_39" class="marker">וְכִ֤י</span> יָמוּת֙
                                    מִן־הַבְּהֵמָ֔ה אֲשֶׁר־הִ֥יא לָכֶ֖ם לְאָכְלָ֑ה הַנֹּגֵ֥עַ בְּנִבְלָתָ֖הּ יִטְמָ֥א עַד־הָעָֽרֶב׃ <span
                                        id="11_40" class="marker">וְהָֽאֹכֵל֙</span> מִנִּבְלָתָ֔הּ יְכַבֵּ֥ס בְּגָדָ֖יו וְטָמֵ֣א
                                    עַד־הָעָ֑רֶב וְהַנֹּשֵׂא֙ אֶת־נִבְלָתָ֔הּ יְכַבֵּ֥ס בְּגָדָ֖יו וְטָמֵ֥א עַד־הָעָֽרֶב׃<br><br><span
                                        id="11_41" class="marker">וְכָל־הַשֶּׁ֖רֶץ</span> הַשֹּׁרֵ֣ץ עַל־הָאָ֑רֶץ שֶׁ֥קֶץ ה֖וּא לֹ֥א
                                    יֵאָכֵֽל׃ <span id="11_42" class="marker">כֹּל֩</span> הוֹלֵ֨ךְ עַל־גָּח֜וֹן וְכֹ֣ל׀ הוֹלֵ֣ךְ
                                    עַל־אַרְבַּ֗ע עַ֚ד כָּל־מַרְבֵּ֣ה רַגְלַ֔יִם לְכָל־הַשֶּׁ֖רֶץ הַשֹּׁרֵ֣ץ עַל־הָאָ֑רֶץ לֹ֥א תֹאכְל֖וּם
                                    כִּי־שֶׁ֥קֶץ הֵֽם׃ <span id="11_43" class="marker">אַל־תְּשַׁקְּצוּ֙</span> אֶת־נַפְשֹׁ֣תֵיכֶ֔ם
                                    בְּכָל־הַשֶּׁ֖רֶץ הַשֹּׁרֵ֑ץ וְלֹ֤א תִֽטַּמְּאוּ֙ בָּהֶ֔ם וְנִטְמֵתֶ֖ם בָּֽם׃
                                </div><br><span id="11_44" class="marker">כִּ֣י</span> אֲנִ֣י יְהוָה֮ אֱלֹֽהֵיכֶם֒ וְהִתְקַדִּשְׁתֶּם֙
                                וִהְיִיתֶ֣ם קְדֹשִׁ֔ים כִּ֥י קָד֖וֹשׁ אָ֑נִי וְלֹ֤א תְטַמְּאוּ֙ אֶת־נַפְשֹׁ֣תֵיכֶ֔ם בְּכָל־הַשֶּׁ֖רֶץ
                                הָרֹמֵ֥שׂ עַל־הָאָֽרֶץ׃<br><br><span id="11_45" class="marker">כִּ֣י׀</span> אֲנִ֣י יְהוָ֗ה הַֽמַּעֲלֶ֤ה
                                אֶתְכֶם֙ מֵאֶ֣רֶץ מִצְרַ֔יִם לִהְיֹ֥ת לָכֶ֖ם לֵאלֹהִ֑ים וִהְיִיתֶ֣ם קְדֹשִׁ֔ים כִּ֥י קָד֖וֹשׁ
                                אָֽנִי׃<br><br><span id="11_46" class="marker">זֹ֣את</span> תּוֹרַ֤ת הַבְּהֵמָה֙ וְהָע֔וֹף וְכֹל֙ נֶ֣פֶשׁ
                                הַֽחַיָּ֔ה הָרֹמֶ֖שֶׂת בַּמָּ֑יִם וּלְכָל־נֶ֖פֶשׁ הַשֹּׁרֶ֥צֶת עַל־הָאָֽרֶץ׃ <span id="11_47"
                                    class="marker">לְהַבְדִּ֕יל</span> בֵּ֥ין הַטָּמֵ֖א וּבֵ֣ין הַטָּהֹ֑ר וּבֵ֤ין הַֽחַיָּה֙ הַֽנֶּאֱכֶ֔לֶת
                                וּבֵין֙ הַֽחַיָּ֔ה אֲשֶׁ֖ר לֹ֥א תֵאָכֵֽל׃
                            </div>
                        </div>
                    </div>
                </div>
            </div>
        </div>
    </div>
</body>
<script src="./js/scroll-sizer.js"></script>
<script src="./js/markers.js"></script>
</html>