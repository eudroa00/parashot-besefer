<!DOCTYPE html>
<html lang="he">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Parashat Vayishlach</title>
    <link rel="stylesheet" href="styles/parashah.css">
</head>
<body>
    <div class="container" id="container">
        <div class="scroll-top" id="scrollTop"></div>
        <div class="scroll-body" id="scrollBody"></div>
        <div class="scroll-bottom" id="scrollBottom"></div>
        <div class="content" id="text">
            <div class="divo">
                <!-- Title box -->
                <div id="title-box">
                    <div class="title">פרשת וישלח</div>
                    <div class="par">בראשית, לב:ד–לו:מג</div>
                </div>
                <!-- Main text -->
                <div class="two-columns">
                    <!-- Column for verses -->
                    <div id="numberColumn" class="index"></div>
                    
                    <!-- Text -->
                    <div class="verses">
                        <div>
                            <div class="perek">לב</div>
                            <p><span id="32_4" class="marker">וַיִּשְׁלַ֨ח</span> יַעֲקֹ֤ב מַלְאָכִים֙ לְפָנָ֔יו אֶל־עֵשָׂ֖ו אָחִ֑יו אַ֥רְצָה
                                שֵׂעִ֖יר שְׂדֵ֥ה אֱדֽוֹם׃ <span id="32_5" class="marker">וַיְצַ֤ו</span> אֹתָם֙ לֵאמֹ֔ר</p>
                            <div class="a-q">כֹּ֣ה תֹאמְר֔וּן לַֽאדֹנִ֖י לְעֵשָׂ֑ו <div class="small-space"></div>
                                <div class="i-q">כֹּ֤ה אָמַר֙ עַבְדְּךָ֣ יַעֲקֹ֔ב <div class="small-space"></div><div class="a-q">עִם־לָבָ֣ן גַּ֔רְתִּי וָאֵחַ֖ר עַד־עָֽתָּה׃
                                        <span id="32_6" class="marker">וַֽיְהִי־לִי֙</span> שׁ֣וֹר וַחֲמ֔וֹר צֹ֖אן וְעֶ֣בֶד וְשִׁפְחָ֑ה
                                        וָֽאֶשְׁלְחָה֙ לְהַגִּ֣יד לַֽאדֹנִ֔י לִמְצֹא־חֵ֖ן בְּעֵינֶֽיךָ׃</div>
                                </div>
                            </div>
                            <p><span id="32_7" class="marker">וַיָּשֻׁ֙בוּ֙</span> הַמַּלְאָכִ֔ים אֶֽל־יַעֲקֹ֖ב לֵאמֹ֑ר</p>
                            <div class="i-q">בָּ֤אנוּ אֶל־אָחִ֙יךָ֙ אֶל־עֵשָׂ֔ו וְגַם֙ הֹלֵ֣ךְ לִקְרָֽאתְךָ֔ וְאַרְבַּע־מֵא֥וֹת אִ֖ישׁ עִמּֽוֹ׃
                            </div>
                            <p><span id="32_8" class="marker">וַיִּירָ֧א</span> יַעֲקֹ֛ב מְאֹ֖ד וַיֵּ֣צֶר ל֑וֹ וַיַּ֜חַץ אֶת־הָעָ֣ם
                                אֲשֶׁר־אִתּ֗וֹ וְאֶת־הַצֹּ֧אן וְאֶת־הַבָּקָ֛ר וְהַגְּמַלִּ֖ים לִשְׁנֵ֥י מַחֲנֽוֹת׃</p>
                            <p><span id="32_9" class="marker">וַיֹּ֕אמֶר</span></p>
                            <div class="a-q">אִם־יָב֥וֹא עֵשָׂ֛ו אֶל־הַמַּחֲנֶ֥ה הָאַחַ֖ת וְהִכָּ֑הוּ וְהָיָ֛ה הַמַּחֲנֶ֥ה הַנִּשְׁאָ֖ר
                                לִפְלֵיטָֽה׃</div>
                            <p><span id="32_10" class="marker">וַיֹּאמֶר֮</span> יַעֲקֹב֒ </p>
                            <div class="a-q">אֱלֹהֵי֙ אָבִ֣י אַבְרָהָ֔ם וֵאלֹהֵ֖י אָבִ֣י יִצְחָ֑ק יְהוָ֞ה הָאֹמֵ֣ר אֵלַ֗י שׁ֧וּב לְאַרְצְךָ֛
                                וּלְמוֹלַדְתְּךָ֖ וְאֵיטִ֥יבָה עִמָּֽךְ׃ <br><br><span id="32_11" class="marker">קָטֹ֜נְתִּי</span> מִכֹּ֤ל
                                הַחֲסָדִים֙ וּמִכָּל־הָ֣אֱמֶ֔ת אֲשֶׁ֥ר עָשִׂ֖יתָ אֶת־עַבְדֶּ֑ךָ כִּ֣י בְמַקְלִ֗י עָבַ֙רְתִּי֙ אֶת־הַיַּרְדֵּ֣ן
                                הַזֶּ֔ה וְעַתָּ֥ה הָיִ֖יתִי לִשְׁנֵ֥י מַחֲנֽוֹת׃ <span id="32_12" class="marker">הַצִּילֵ֥נִי</span> נָ֛א
                                מִיַּ֥ד אָחִ֖י מִיַּ֣ד עֵשָׂ֑ו כִּֽי־יָרֵ֤א אָנֹכִי֙ אֹת֔וֹ פֶּן־יָב֣וֹא וְהִכַּ֔נִי אֵ֖ם עַל־בָּנִֽים׃
                        
                                <span id="32_13" class="marker">וְאַתָּ֣ה</span> אָמַ֔רְתָּ <div class="small-space"></div>
                                <div class="y-q">הֵיטֵ֥ב אֵיטִ֖יב עִמָּ֑ךְ וְשַׂמְתִּ֤י אֶֽת־זַרְעֲךָ֙ כְּח֣וֹל הַיָּ֔ם אֲשֶׁ֥ר לֹא־יִסָּפֵ֖ר
                                    מֵרֹֽב׃</div>
                            </div>
                            <p><span id="32_14" class="marker">וַיָּ֥לֶן</span> שָׁ֖ם בַּלַּ֣יְלָה הַה֑וּא וַיִּקַּ֞ח מִן־הַבָּ֧א בְיָד֛וֹ
                                מִנְחָ֖ה לְעֵשָׂ֥ו אָחִֽיו׃ <span id="32_15" class="marker">עִזִּ֣ים</span> מָאתַ֔יִם וּתְיָשִׁ֖ים עֶשְׂרִ֑ים
                                רְחֵלִ֥ים מָאתַ֖יִם וְאֵילִ֥ים עֶשְׂרִֽים׃ <span id="32_16" class="marker">גְּמַלִּ֧ים</span> מֵינִיק֛וֹת
                                וּבְנֵיהֶ֖ם שְׁלֹשִׁ֑ים פָּר֤וֹת אַרְבָּעִים֙ וּפָרִ֣ים עֲשָׂרָ֔ה אֲתֹנֹ֣ת עֶשְׂרִ֔ים וַעְיָרִ֖ם עֲשָׂרָֽה׃</p>
                            <p><span id="32_17" class="marker">וַיִּתֵּן֙</span> בְּיַד־עֲבָדָ֔יו עֵ֥דֶר עֵ֖דֶר לְבַדּ֑וֹ וַ֤יֹּאמֶר
                                אֶל־עֲבָדָיו֙</p>
                            <div class="a-q">עִבְר֣וּ לְפָנַ֔י וְרֶ֣וַח תָּשִׂ֔ימוּ בֵּ֥ין עֵ֖דֶר וּבֵ֥ין עֵֽדֶר׃</div>
                            <p><span id="32_18" class="marker">וַיְצַ֥ו</span> אֶת־הָרִאשׁ֖וֹן לֵאמֹ֑ר</p>
                            <div class="a-q"> כִּ֣י יִֽפְגָּשְׁךָ֞ עֵשָׂ֣ו אָחִ֗י וִשְׁאֵֽלְךָ֙ לֵאמֹ֔ר <div class="small-space"></div>
                                <div class="s-q">לְמִי־אַ֙תָּה֙ וְאָ֣נָה תֵלֵ֔ךְ וּלְמִ֖י אֵ֥לֶּה לְפָנֶֽיךָ׃</div><div class="small-space"></div>
                                <span id="32_19" class="marker">וְאָֽמַרְתָּ֙</span> <div class="small-space"></div>
                                <div class="i-q">לְעַבְדְּךָ֣ לְיַעֲקֹ֔ב מִנְחָ֥ה הִוא֙ שְׁלוּחָ֔ה לַֽאדֹנִ֖י לְעֵשָׂ֑ו וְהִנֵּ֥ה גַם־ה֖וּא
                                    אַחֲרֵֽינוּ׃</div>
                            </div>
                            <p><span id="32_20" class="marker">וַיְצַ֞ו</span> גַּ֣ם אֶת־הַשֵּׁנִ֗י גַּ֚ם אֶת־הַשְּׁלִישִׁ֔י גַּ֚ם
                                אֶת־כָּל־הַהֹ֣לְכִ֔ים אַחֲרֵ֥י הָעֲדָרִ֖ים לֵאמֹ֑ר</p>
                            <div class="a-q"> כַּדָּבָ֤ר הַזֶּה֙ תְּדַבְּר֣וּן אֶל־עֵשָׂ֔ו בְּמֹצַאֲכֶ֖ם אֹתֽוֹ׃ <span id="32_21"
                                    class="marker">וַאֲמַרְתֶּ֕ם</span> <div class="small-space"></div>
                                <div class="i-q">גַּ֗ם הִנֵּ֛ה עַבְדְּךָ֥ יַעֲקֹ֖ב אַחֲרֵ֑ינוּ </div>
                            </div>
                            <p>כִּֽי־אָמַ֞ר</p>
                            <div class="a-q">אֲכַפְּרָ֣ה פָנָ֗יו בַּמִּנְחָה֙ הַהֹלֶ֣כֶת לְפָנָ֔י וְאַחֲרֵי־כֵן֙ אֶרְאֶ֣ה פָנָ֔יו אוּלַ֖י
                                יִשָּׂ֥א פָנָֽי׃</div>
                            <p><span id="32_22" class="marker">וַתַּעֲבֹ֥ר</span> הַמִּנְחָ֖ה עַל־פָּנָ֑יו וְה֛וּא לָ֥ן בַּלַּֽיְלָה־הַה֖וּא
                                בַּֽמַּחֲנֶֽה׃</p>
                            <p><span id="32_23" class="marker">וַיָּ֣קָם׀</span> בַּלַּ֣יְלָה ה֗וּא וַיִּקַּ֞ח אֶת־שְׁתֵּ֤י נָשָׁיו֙
                                וְאֶת־שְׁתֵּ֣י שִׁפְחֹתָ֔יו וְאֶת־אַחַ֥ד עָשָׂ֖ר יְלָדָ֑יו וַֽיַּעֲבֹ֔ר אֵ֖ת מַעֲבַ֥ר יַבֹּֽק׃ <span id="32_24"
                                    class="marker">וַיִּקָּחֵ֔ם</span> וַיַּֽעֲבִרֵ֖ם אֶת־הַנָּ֑חַל וַֽיַּעֲבֵ֖ר אֶת־אֲשֶׁר־לוֹ׃</p>
                            <p><span id="32_25" class="marker">וַיִּוָּתֵ֥ר</span> יַעֲקֹ֖ב לְבַדּ֑וֹ וַיֵּאָבֵ֥ק אִישׁ֙ עִמּ֔וֹ עַ֖ד עֲל֥וֹת
                                הַשָּֽׁחַר׃ <span id="32_26" class="marker">וַיַּ֗רְא</span> כִּ֣י לֹ֤א יָכֹל֙ ל֔וֹ וַיִּגַּ֖ע בְּכַף־יְרֵכ֑וֹ
                                וַתֵּ֙קַע֙ כַּף־יֶ֣רֶךְ יַעֲקֹ֔ב בְּהֵֽאָבְק֖וֹ עִמּֽוֹ׃</p>
                            <p><span id="32_27" class="marker">וַיֹּ֣אמֶר</span></p>
                            <div class="y-q">שַׁלְּחֵ֔נִי כִּ֥י עָלָ֖ה הַשָּׁ֑חַר</div>
                            <p>וַיֹּ֙אמֶר֙</p>
                            <div class="a-q">לֹ֣א אֲשַֽׁלֵּחֲךָ֔ כִּ֖י אִם־בֵּרַכְתָּֽנִי׃</div>
                            <p>
                            <span id="32_28" class="marker">וַיֹּ֥אמֶר</span> אֵלָ֖יו
                            </p>
                            <div class="y-q">מַה־שְּׁמֶ֑ךָ</div>
                            <p>וַיֹּ֖אמֶר</p>
                            <div class="a-q">יַעֲקֹֽב׃</div>
                            <p><span id="32_29" class="marker">וַיֹּ֗אמֶר</span> </p>
                            <div class="y-q">לֹ֤א יַעֲקֹב֙ יֵאָמֵ֥ר עוֹד֙ שִׁמְךָ֔ כִּ֖י אִם־יִשְׂרָאֵ֑ל כִּֽי־שָׂרִ֧יתָ עִם־אֱלֹהִ֛ים
                                וְעִם־אֲנָשִׁ֖ים וַתּוּכָֽל׃</div>
                            <p><span id="32_30" class="marker">וַיִּשְׁאַ֣ל</span> יַעֲקֹ֗ב וַיֹּ֙אמֶר֙ </p>
                            <div class="a-q">הַגִּֽידָה־נָּ֣א שְׁמֶ֔ךָ</div>
                            <p>וַיֹּ֕אמֶר</p>
                            <div class="y-q">לָ֥מָּה זֶּ֖ה תִּשְׁאַ֣ל לִשְׁמִ֑י</div>
                            <p>וַיְבָ֥רֶךְ אֹת֖וֹ שָֽׁם׃</p>
                            <p><span id="32_31" class="marker">וַיִּקְרָ֧א</span> יַעֲקֹ֛ב שֵׁ֥ם הַמָּק֖וֹם פְּנִיאֵ֑ל</p>
                            <div class="a-q">כִּֽי־רָאִ֤יתִי אֱלֹהִים֙ פָּנִ֣ים אֶל־פָּנִ֔ים וַתִּנָּצֵ֖ל נַפְשִֽׁי׃</div>
                            <p><span id="32_32" class="marker">וַיִּֽזְרַֽח־ל֣וֹ</span> הַשֶּׁ֔מֶשׁ כַּאֲשֶׁ֥ר עָבַ֖ר אֶת־פְּנוּאֵ֑ל וְה֥וּא
                                צֹלֵ֖עַ עַל־יְרֵכֽוֹ׃</p>
                            <p><span id="32_33" class="marker">עַל־כֵּ֡ן</span> לֹֽא־יֹאכְל֨וּ בְנֵֽי־יִשְׂרָאֵ֜ל אֶת־גִּ֣יד הַנָּשֶׁ֗ה אֲשֶׁר֙
                                עַל־כַּ֣ף הַיָּרֵ֔ךְ עַ֖ד הַיּ֣וֹם הַזֶּ֑ה כִּ֤י נָגַע֙ בְּכַף־יֶ֣רֶךְ יַעֲקֹ֔ב בְּגִ֖יד הַנָּשֶֽׁה׃</p>
                            <hr>
                            <div class="small-space"></div>
                            <div class="perek">לג</div>
                            <div class="small-space"></div>
                            <p><span id="33_1" class="marker">וַיִּשָּׂ֨א</span> יַעֲקֹ֜ב עֵינָ֗יו וַיַּרְא֙ וְהִנֵּ֣ה עֵשָׂ֣ו בָּ֔א וְעִמּ֕וֹ
                                אַרְבַּ֥ע מֵא֖וֹת אִ֑ישׁ וַיַּ֣חַץ אֶת־הַיְלָדִ֗ים עַל־לֵאָה֙ וְעַל־רָחֵ֔ל וְעַ֖ל שְׁתֵּ֥י הַשְּׁפָחֽוֹת׃ <span
                                    id="33_2" class="marker">וַיָּ֧שֶׂם</span> אֶת־הַשְּׁפָח֛וֹת וְאֶת־יַלְדֵיהֶ֖ן רִֽאשֹׁנָ֑ה וְאֶת־לֵאָ֤ה
                                וִֽילָדֶ֙יהָ֙ אַחֲרֹנִ֔ים וְאֶת־רָחֵ֥ל וְאֶת־יוֹסֵ֖ף אַחֲרֹנִֽים׃</p>
                            <p><span id="33_3" class="marker">וְה֖וּא</span> עָבַ֣ר לִפְנֵיהֶ֑ם וַיִּשְׁתַּ֤חוּ אַ֙רְצָה֙ שֶׁ֣בַע פְּעָמִ֔ים
                                עַד־גִּשְׁתּ֖וֹ עַד־אָחִֽיו׃ <span id="33_4" class="marker">וַיָּ֨רָץ</span> עֵשָׂ֤ו לִקְרָאתוֹ֙
                                וַֽיְחַבְּקֵ֔הוּ וַיִּפֹּ֥ל עַל־צַוָּארָ֖ו וַׄיִּׄשָּׁׄקֵ֑ׄהׄוּׄ וַיִּבְכּֽוּ׃</p>
                            <p>
                            <p><span id="33_5" class="marker">וַיִּשָּׂ֣א</span> אֶת־עֵינָ֗יו וַיַּ֤רְא אֶת־הַנָּשִׁים֙ וְאֶת־הַיְלָדִ֔ים
                                וַיֹּ֖אמֶר </p>
                            <div class="s-q">
                                מִי־אֵ֣לֶּה לָּ֑ךְ
                            </div>
                            <p>וַיֹּאמַ֕ר</p>
                            <div class="a-q">הַיְלָדִ֕ים אֲשֶׁר־חָנַ֥ן אֱלֹהִ֖ים אֶת־עַבְדֶּֽךָ׃</div>
                            </p>
                            <p><span id="33_6" class="marker">וַתִּגַּ֧שְׁןָ</span> הַשְּׁפָח֛וֹת הֵ֥נָּה וְיַלְדֵיהֶ֖ן
                                וַתִּֽשְׁתַּחֲוֶֽיןָ׃<span id="33_7" class="marker">וַתִּגַּ֧שׁ</span> גַּם־לֵאָ֛ה וִילָדֶ֖יהָ
                                וַיִּֽשְׁתַּחֲו֑וּ וְאַחַ֗ר נִגַּ֥שׁ יוֹסֵ֛ף וְרָחֵ֖ל וַיִּֽשְׁתַּחֲוֽוּ׃</p>
                            <p><span id="33_8" class="marker">וַיֹּ֕אמֶר</span></p>
                            <div class="s-q">מִ֥י לְךָ֛ כָּל־הַמַּחֲנֶ֥ה הַזֶּ֖ה אֲשֶׁ֣ר פָּגָ֑שְׁתִּי<span
                                    style="background-color: rgb(70, 54, 45);"> </span></div>
                            <p>וַיֹּ֕אמֶר</p>
                            <div class="a-q">לִמְצֹא־חֵ֖ן בְּעֵינֵ֥י אֲדֹנִֽי׃</div>
                            <p>
                            <p><span id="33_9" class="marker">וַיֹּ֥אמֶר </span>עֵשָׂ֖ו</p>
                            <div class="s-q">יֶשׁ־לִ֣י רָ֑ב אָחִ֕י יְהִ֥י לְךָ֖ אֲשֶׁר־לָֽךְ׃</div>
                            </p>
                            <p><span id="33_10" class="marker">וַיֹּ֣אמֶר</span> יַעֲקֹ֗ב</p>
                            <div class="a-q">אַל־נָא֙ אִם־נָ֨א מָצָ֤אתִי חֵן֙ בְּעֵינֶ֔יךָ וְלָקַחְתָּ֥ מִנְחָתִ֖י מִיָּדִ֑י כִּ֣י עַל־כֵּ֞ן
                                רָאִ֣יתִי פָנֶ֗יךָ כִּרְאֹ֛ת פְּנֵ֥י אֱלֹהִ֖ים וַתִּרְצֵֽנִי׃ <span id="33_11" class="marker">קַח־נָ֤א</span>
                                אֶת־בִּרְכָתִי֙ אֲשֶׁ֣ר הֻבָ֣את לָ֔ךְ כִּֽי־חַנַּ֥נִי אֱלֹהִ֖ים וְכִ֣י יֶשׁ־לִי־כֹ֑ל </div>
                            <p>וַיִּפְצַר־בּ֖וֹ וַיִּקָּֽח׃</p>
                            <p><span id="33_12" class="marker">וַיֹּ֖אמֶר</span></p>
                            <div class="s-q">נִסְעָ֣ה וְנֵלֵ֑כָה וְאֵלְכָ֖ה לְנֶגְדֶּֽךָ׃</div>
                            <p><span id="33_13" class="marker">וַיֹּ֣אמֶר</span> אֵלָ֗יו</p>
                            <div class="a-q">אֲדֹנִ֤י יֹדֵ֙עַ֙ כִּֽי־הַיְלָדִ֣ים רַכִּ֔ים וְהַצֹּ֥אן וְהַבָּקָ֖ר עָל֣וֹת עָלָ֑י וּדְפָקוּם֙
                                י֣וֹם אֶחָ֔ד וָמֵ֖תוּ כָּל־הַצֹּֽאן׃ <span id="33_14" class="marker">יַעֲבָר־נָ֥א</span> אֲדֹנִ֖י לִפְנֵ֣י
                                עַבְדּ֑וֹ וַאֲנִ֞י אֶֽתְנָהֲלָ֣ה לְאִטִּ֗י לְרֶ֨גֶל הַמְּלָאכָ֤ה אֲשֶׁר־לְפָנַי֙ וּלְרֶ֣גֶל הַיְלָדִ֔ים עַ֛ד
                                אֲשֶׁר־אָבֹ֥א אֶל־אֲדֹנִ֖י שֵׂעִֽירָה׃</div>
                            <p><span id="33_15" class="marker">וַיֹּ֣אמֶר</span> עֵשָׂ֔ו</p>
                            <div class="s-q">אַצִּֽיגָה־נָּ֣א עִמְּךָ֔ מִן־הָעָ֖ם אֲשֶׁ֣ר אִתִּ֑י</div>
                            <p>וַיֹּ֙אמֶר֙</p>
                            <div class="a-q">לָ֣מָּה זֶּ֔ה אֶמְצָא־חֵ֖ן בְּעֵינֵ֥י אֲדֹנִֽי׃</div>
                            <p>
                            <span id="33_16" class="marker">וַיָּשָׁב֩</span> בַּיּ֨וֹם הַה֥וּא עֵשָׂ֛ו לְדַרְכּ֖וֹ שֵׂעִֽירָה׃
                                <span id="33_17" class="marker">וְיַעֲקֹב֙</span> נָסַ֣ע סֻכֹּ֔תָה וַיִּ֥בֶן ל֖וֹ בָּ֑יִת וּלְמִקְנֵ֙הוּ֙
                                עָשָׂ֣ה סֻכֹּ֔ת עַל־כֵּ֛ן קָרָ֥א שֵׁם־הַמָּק֖וֹם סֻכּֽוֹת׃ ס
                            </p>
                            <p><span id="33_18" class="marker">וַיָּבֹא֩</span> יַעֲקֹ֨ב שָׁלֵ֜ם עִ֣יר שְׁכֶ֗ם אֲשֶׁר֙ בְּאֶ֣רֶץ כְּנַ֔עַן
                                בְּבֹא֖וֹ מִפַּדַּ֣נ אֲרָ֑ם וַיִּ֖חַן אֶת־פְּנֵ֥י הָעִֽיר׃ <span id="33_19" class="marker">וַיִּ֜קֶן</span>
                                אֶת־חֶלְקַ֣ת הַשָּׂדֶ֗ה אֲשֶׁ֤ר נָֽטָה־שָׁם֙ אָהֳל֔וֹ מִיַּ֥ד בְּנֵֽי־חֲמ֖וֹר אֲבִ֣י שְׁכֶ֑ם בְּמֵאָ֖ה
                                קְשִׂיטָֽה׃</p>
                            <p><span id="33_20" class="marker">וַיַּצֶּב־שָׁ֖ם</span> מִזְבֵּ֑חַ וַיִּ֨קְרָא־ל֔וֹ אֵ֖ל אֱלֹהֵ֥י יִשְׂרָאֵֽל׃ ס
                            </p>
                            <div class="small-space"></div>
                            <hr>
                            <div class="small-space"></div>
                            <div class="perek">לד</div>
                            <div class="small-space"></div>
                            <p><span id="34_1" class="marker">וַתֵּצֵ֤א</span> דִינָה֙ בַּת־לֵאָ֔ה אֲשֶׁ֥ר יָלְדָ֖ה לְיַעֲקֹ֑ב לִרְא֖וֹת
                                בִּבְנ֥וֹת הָאָֽרֶץ׃ <span id="34_2" class="marker">וַיַּ֨רְא</span> אֹתָ֜הּ שְׁכֶ֧ם בֶּן־חֲמ֛וֹר הַֽחִוִּ֖י
                                נְשִׂ֣יא הָאָ֑רֶץ וַיִּקַּ֥ח אֹתָ֛הּ וַיִּשְׁכַּ֥ב אֹתָ֖הּ וַיְעַנֶּֽהָ׃ <span id="34_3"
                                    class="marker">וַתִּדְבַּ֣ק</span> נַפְשׁ֔וֹ בְּדִינָ֖ה בַּֽת־יַעֲקֹ֑ב וַיֶּֽאֱהַב֙ אֶת־הַֽנַּעֲרָ֔
                                וַיְדַבֵּ֖ר עַל־לֵ֥ב הַֽנַּעֲרָֽ׃</p>
                            <p><span id="34_4" class="marker">וַיֹּ֣אמֶר</span> שְׁכֶ֔ם אֶל־חֲמ֥וֹר אָבִ֖יו לֵאמֹ֑ר</p>
                            <div class="p-q">קַֽח־לִ֛י אֶת־הַיַּלְדָּ֥ה הַזֹּ֖את לְאִשָּֽׁה׃</div>
                            <p><span id="34_5" class="marker">וְיַעֲקֹ֣ב</span> שָׁמַ֗ע כִּ֤י טִמֵּא֙ אֶת־דִּינָ֣ה בִתּ֔וֹ וּבָנָ֛יו הָי֥וּ
                                אֶת־מִקְנֵ֖הוּ בַּשָּׂדֶ֑ה וְהֶחֱרִ֥שׁ יַעֲקֹ֖ב עַד־בֹּאָֽם׃</p>
                            <p><span id="34_6" class="marker">וַיֵּצֵ֛א</span> חֲמ֥וֹר אֲבִֽי־שְׁכֶ֖ם אֶֽל־יַעֲקֹ֑ב לְדַבֵּ֖ר אִתּֽוֹ׃ <span
                                    id="34_7" class="marker">וּבְנֵ֨י</span> יַעֲקֹ֜ב בָּ֤אוּ מִן־הַשָּׂדֶה֙ כְּשָׁמְעָ֔ם וַיִּֽתְעַצְּבוּ֙
                                הָֽאֲנָשִׁ֔ים וַיִּ֥חַר לָהֶ֖ם מְאֹ֑ד כִּֽי־נְבָלָ֞ה עָשָׂ֣ה בְיִשְׂרָאֵ֗ל לִשְׁכַּב֙ אֶת־בַּֽת־יַעֲקֹ֔ב וְכֵ֖ן
                                לֹ֥א יֵעָשֶֽׂה׃</p>
                            <p><span id="34_8" class="marker">וַיְדַבֵּ֥ר</span> חֲמ֖וֹר אִתָּ֣ם לֵאמֹ֑ר</p>
                            <div class="i-q">שְׁכֶ֣ם בְּנִ֗י חָֽשְׁקָ֤ה נַפְשׁוֹ֙ בְּבִתְּכֶ֔ם תְּנ֨וּ נָ֥א אֹתָ֛הּ ל֖וֹ לְאִשָּֽׁה׃ <span
                                    id="34_9" class="marker">וְהִֽתְחַתְּנ֖וּ</span> אֹתָ֑נוּ בְּנֹֽתֵיכֶם֙ תִּתְּנוּ־לָ֔נוּ וְאֶת־בְּנֹתֵ֖ינוּ
                                תִּקְח֥וּ לָכֶֽם׃ <span id="34_10" class="marker">וְאִתָּ֖נוּ</span> תֵּשֵׁ֑בוּ וְהָאָ֙רֶץ֙ תִּהְיֶ֣ה
                                לִפְנֵיכֶ֔ם שְׁבוּ֙ וּסְחָר֔וּהָ וְהֵֽאָחֲז֖וּ בָּֽהּ׃</div>
                            <p><span id="34_11" class="marker">וַיֹּ֤אמֶר</span> שְׁכֶם֙ אֶל־אָבִ֣יה וְאֶל־אַחֶ֔יהָ</p>
                            <div class="p-q">אֶמְצָא־חֵ֖ן בְּעֵינֵיכֶ֑ם וַאֲשֶׁ֥ר תֹּאמְר֛וּ אֵלַ֖י אֶתֵּֽן׃ <span id="34_12"
                                    class="marker">הַרְבּ֨וּ</span> עָלַ֤י מְאֹד֙ מֹ֣הַר וּמַתָּ֔ן וְאֶ֨תְּנָ֔ה כַּאֲשֶׁ֥ר תֹּאמְר֖וּ אֵלָ֑י
                                וּתְנוּ־לִ֥י אֶת־הַֽנַּעֲרָ֖ לְאִשָּֽׁה׃</div>
                            <p><span id="34_13" class="marker">וַיַּעֲנ֨וּ</span> בְנֵֽי־יַעֲקֹ֜ב אֶת־שְׁכֶ֨ם וְאֶת־חֲמ֥וֹר אָבִ֛יו בְּמִרְמָ֖ה
                                וַיְדַבֵּ֑רוּ אֲשֶׁ֣ר טִמֵּ֔א אֵ֖ת דִּינָ֥ה אֲחֹתָֽם׃ <span id="34_14" class="marker">וַיֹּאמְר֣וּ</span>
                                אֲלֵיהֶ֗ם</p>
                            <div class="s-q">לֹ֤א נוּכַל֙ לַעֲשׂוֹת֙ הַדָּבָ֣ר הַזֶּ֔ה לָתֵת֙ אֶת־אֲחֹתֵ֔נוּ לְאִ֖ישׁ אֲשֶׁר־ל֣וֹ עָרְלָ֑ה
                                כִּֽי־חֶרְפָּ֥ה הִ֖וא לָֽנוּ׃ <span id="34_15" class="marker">אַךְ־בְּזֹ֖את</span> נֵא֣וֹת לָכֶ֑ם אִ֚ם תִּהְי֣וּ
                                כָמֹ֔נוּ לְהִמֹּ֥ל לָכֶ֖ם כָּל־זָכָֽר׃ <span id="34_16" class="marker">וְנָתַ֤נּוּ</span> אֶת־בְּנֹתֵ֙ינוּ֙
                                לָכֶ֔ם וְאֶת־בְּנֹתֵיכֶ֖ם נִֽקַּֽח־לָ֑נוּ וְיָשַׁ֣בְנוּ אִתְּכֶ֔ם וְהָיִ֖ינוּ לְעַ֥ם אֶחָֽד׃ <span id="34_17"
                                    class="marker">וְאִם־לֹ֧א</span> תִשְׁמְע֛וּ אֵלֵ֖ינוּ לְהִמּ֑וֹל וְלָקַ֥חְנוּ אֶת־בִּתֵּ֖נוּ וְהָלָֽכְנוּ׃
                            </div>
                            <p><span id="34_18" class="marker">וַיִּֽיטְב֥וּ</span> דִבְרֵיהֶ֖ם בְּעֵינֵ֣י חֲמ֑וֹר וּבְעֵינֵ֖י שְׁכֶ֥ם
                                בֶּן־חֲמֽוֹר׃ <span id="34_19" class="marker">וְלֹֽא־אֵחַ֤ר</span> הַנַּ֙עַר֙ לַעֲשׂ֣וֹת הַדָּבָ֔ר כִּ֥י חָפֵ֖ץ
                                בְּבַֽת־יַעֲקֹ֑ב וְה֣וּא נִכְבָּ֔ד מִכֹּ֖ל בֵּ֥ית אָבִֽיו׃</p>
                            <p><span id="34_20" class="marker">וַיָּבֹ֥א</span> חֲמ֛וֹר וּשְׁכֶ֥ם בְּנ֖וֹ אֶל־שַׁ֣עַר עִירָ֑ם וַֽיְדַבְּר֛וּ
                                אֶל־אַנְשֵׁ֥י עִירָ֖ם לֵאמֹֽר׃</p>
                            <div class="i-q"><span id="34_21" class="marker">הָאֲנָשִׁ֨ים</span> הָאֵ֜לֶּה שְֽׁלֵמִ֧ים הֵ֣ם אִתָּ֗נוּ
                                וְיֵשְׁב֤וּ בָאָ֙רֶץ֙ וְיִסְחֲר֣וּ אֹתָ֔הּ וְהָאָ֛רֶץ הִנֵּ֥ה רַֽחֲבַת־יָדַ֖יִם לִפְנֵיהֶ֑ם אֶת־בְּנֹתָם֙
                                נִקַּֽח־לָ֣נוּ לְנָשִׁ֔ים וְאֶת־בְּנֹתֵ֖ינוּ נִתֵּ֥ן לָהֶֽם׃ </div><div class="small-space"></div><div class="p-q"><span id="34_22"
                                    class="marker">אַךְ־בְּ֠זֹאת</span> יֵאֹ֨תוּ לָ֤נוּ הָאֲנָשִׁים֙ לָשֶׁ֣בֶת אִתָּ֔נוּ לִהְי֖וֹת לְעַ֣ם אֶחָ֑ד
                                בְּהִמּ֥וֹל לָ֙נוּ֙ כָּל־זָכָ֔ר כַּאֲשֶׁ֖ר הֵ֥ם נִמֹּלִֽים׃
                        
                                <span id="34_23" class="marker">מִקְנֵהֶ֤ם</span> וְקִנְיָנָם֙ וְכָל־בְּהֶמְתָּ֔ם הֲל֥וֹא לָ֖נוּ הֵ֑ם אַ֚ךְ
                                נֵא֣וֹתָה לָהֶ֔ם וְיֵשְׁב֖וּ אִתָּֽנוּ׃
                            </div>
                            <p><span id="34_24" class="marker">וַיִּשְׁמְע֤וּ</span> אֶל־חֲמוֹר֙ וְאֶל־שְׁכֶ֣ם בְּנ֔וֹ כָּל־יֹצְאֵ֖י שַׁ֣עַר
                                עִיר֑וֹ וַיִּמֹּ֙לוּ֙ כָּל־זָכָ֔ר כָּל־יֹצְאֵ֖י שַׁ֥עַר עִירֽוֹ׃ </p>
                            <p><span id="34_25" class="marker">וַיְהִי֩</span> בַיּ֨וֹם הַשְּׁלִישִׁ֜י בִּֽהְיוֹתָ֣ם כֹּֽאֲבִ֗ים וַיִּקְח֣וּ
                                שְׁנֵֽי־בְנֵי־יַ֠עֲקֹב שִׁמְע֨וֹן וְלֵוִ֜י אֲחֵ֤י דִינָה֙ אִ֣ישׁ חַרְבּ֔וֹ וַיָּבֹ֥אוּ עַל־הָעִ֖יר בֶּ֑טַח
                                וַיַּֽהַרְג֖וּ כָּל־זָכָֽר׃ <span id="34_26" class="marker">וְאֶת־חֲמוֹר֙</span> וְאֶת־שְׁכֶ֣ם בְּנ֔וֹ הָרְג֖וּ
                                לְפִי־חָ֑רֶב וַיִּקְח֧וּ אֶת־דִּינָ֛ה מִבֵּ֥ית שְׁכֶ֖ם וַיֵּצֵֽאוּ׃</p>
                            <p><span id="34_27" class="marker">בְּנֵ֣י</span> יַעֲקֹ֗ב בָּ֚אוּ עַל־הַ֣חֲלָלִ֔ים וַיָּבֹ֖זּוּ הָעִ֑יר אֲשֶׁ֥ר
                                טִמְּא֖וּ אֲחוֹתָֽם׃</p>
                            <p><span id="34_28" class="marker">אֶת־צֹאנָ֥ם</span> וְאֶת־בְּקָרָ֖ם וְאֶת־חֲמֹרֵיהֶּ֑ם וְאֵ֧ת אֲשֶׁר־בָּעִ֛יר
                                וְאֶת־אֲשֶׁ֥ר בַּשָּׂדֶ֖ה לָקָֽחוּ׃ <span id="34_29" class="marker">וְאֶת־כָּל־חֵילָ֤ם</span> וְאֶת־כָּל־טַפָּם֙
                                וְאֶת־נְשֵׁיהֶ֔ם שָׁב֖וּ וַיָּבֹ֑זּוּ וְאֵ֖ת כָּל־אֲשֶׁ֥ר בַּבָּֽיִת׃</p>
                            <p><span id="34_30" class="marker">וַיֹּ֨אמֶר</span> יַעֲקֹ֜ב אֶל־שִׁמְע֣וֹן וְאֶל־לֵוִי֮</p>
                            <div class="a-q">עֲכַרְתֶּ֣ם אֹתִי֒ לְהַבְאִישֵׁ֙נִי֙ בְּיֹשֵׁ֣ב הָאָ֔רֶץ בַּֽכְּנַעֲנִ֖י וּבַפְּרִזִּ֑י וַאֲנִי֙
                                מְתֵ֣י מִסְפָּ֔ר וְנֶאֶסְפ֤וּ עָלַי֙ וְהִכּ֔וּנִי וְנִשְׁמַדְתִּ֖י אֲנִ֥י וּבֵיתִֽי׃</div>
                            <p><span id="34_31" class="marker">וַיֹּאמְר֑וּ</span></p>
                            <div class="s-q">הַכְזוֹנָ֕ה יַעֲשֶׂ֖ה אֶת־אֲחוֹתֵֽנוּ׃ פ</div><div class="small-space"></div>
                            <hr>
                            <div class="small-space"></div>
                            <div class="perek">לה</div>
                            <div class="small-space"></div>
                            <p><span id="35_1" class="marker">וַיֹּ֤אמֶר</span> אֱלֹהִים֙ אֶֽל־יַעֲקֹ֔ב</p>
                            <div class="y-q">ק֛וּם עֲלֵ֥ה בֵֽית־אֵ֖ל וְשֶׁב־שָׁ֑ם וַעֲשֵׂה־שָׁ֣ם מִזְבֵּ֔חַ לָאֵל֙ הַנִּרְאֶ֣ה אֵלֶ֔יךָ
                                בְּבָרְחֲךָ֔ מִפְּנֵ֖י עֵשָׂ֥ו אָחִֽיךָ׃</div>
                            <p><span id="35_2" class="marker">וַיֹּ֤אמֶר</span> יַעֲקֹב֙ אֶל־בֵּית֔וֹ וְאֶ֖ל כָּל־אֲשֶׁ֣ר עִמּ֑וֹ</p>
                            <div class="a-q">הָסִ֜רוּ אֶת־אֱלֹהֵ֤י הַנֵּכָר֙ אֲשֶׁ֣ר בְּתֹכְכֶ֔ם וְהִֽטַּהֲר֔וּ וְהַחֲלִ֖יפוּ שִׂמְלֹתֵיכֶֽם׃
                                <span id="35_3" class="marker">וְנָק֥וּמָה</span> וְנַעֲלֶ֖ה בֵּֽית־אֵ֑ל וְאֶֽעֱשֶׂה־שָּׁ֣ם מִזְבֵּ֗חַ לָאֵ֞ל
                                הָעֹנֶ֤ה אֹתִי֙ בְּי֣וֹם צָֽרָתִ֔י וַיְהִי֙ עִמָּדִ֔י בַּדֶּ֖רֶךְ אֲשֶׁ֥ר הָלָֽכְתִּי׃</div>
                            <p><span id="35_4" class="marker">וַיִּתְּנ֣וּ</span> אֶֽל־יַעֲקֹ֗ב אֵ֣ת כָּל־אֱלֹהֵ֤י הַנֵּכָר֙ אֲשֶׁ֣ר בְּיָדָ֔ם
                                וְאֶת־הַנְּזָמִ֖ים אֲשֶׁ֣ר בְּאָזְנֵיהֶ֑ם וַיִּטְמֹ֤ן אֹתָם֙ יַעֲקֹ֔ב תַּ֥חַת הָאֵלָ֖ה אֲשֶׁ֥ר עִם־שְׁכֶֽם׃
                                <span id="35_5" class="marker">וַיִּסָּ֑עוּ</span> וַיְהִ֣י׀ חִתַּ֣ת אֱלֹהִ֗ים עַל־הֶֽעָרִים֙ אֲשֶׁר֙
                                סְבִיבֹ֣תֵיהֶ֔ם וְלֹ֣א רָֽדְפ֔וּ אַחֲרֵ֖י בְּנֵ֥י יַעֲקֹֽב׃</p>
                            <p><span id="35_6" class="marker">וַיָּבֹ֨א</span> יַעֲקֹ֜ב ל֗וּזָה אֲשֶׁר֙ בְּאֶ֣רֶץ כְּנַ֔עַן הִ֖וא בֵּֽית־אֵ֑ל
                                ה֖וּא וְכָל־הָעָ֥ם אֲשֶׁר־עִמּֽוֹ׃ <span id="35_7" class="marker">וַיִּ֤בֶן</span> שָׁם֙ מִזְבֵּ֔חַ וַיִּקְרָא֙
                                לַמָּק֔וֹם אֵ֖ל בֵּֽית־אֵ֑ל כִּ֣י שָׁ֗ם נִגְל֤וּ אֵלָיו֙ הָֽאֱלֹהִ֔ים בְּבָרְח֖וֹ מִפְּנֵ֥י אָחִֽיו׃</p>
                            <p><span id="35_8" class="marker">וַתָּ֤מָת</span> דְּבֹרָה֙ מֵינֶ֣קֶת רִבְקָ֔ה וַתִּקָּבֵ֛ר מִתַּ֥חַת לְבֵֽית־אֵ֖ל
                                תַּ֣חַת הָֽאַלּ֑וֹן וַיִּקְרָ֥א שְׁמ֖וֹ אַלּ֥וֹן בָּכֽוּת׃</p>
                            <p><span id="35_9" class="marker">וַיֵּרָ֨א</span> אֱלֹהִ֤ים אֶֽל־יַעֲקֹב֙ ע֔וֹד בְּבֹא֖וֹ מִפַּדַּ֣נ אֲרָ֑ם
                                וַיְבָ֖רֶךְ אֹתֽוֹ׃
                                <span id="35_10" class="marker">וַיֹּֽאמֶר־ל֥וֹ</span> אֱלֹהִ֖ים
                            </p>
                            <div class="y-q">שִׁמְךָ֣ יַעֲקֹ֑ב לֹֽא־יִקָּרֵא֩ שִׁמְךָ֨ ע֜וֹד יַעֲקֹ֗ב כִּ֤י אִם־יִשְׂרָאֵל֙ יִהְיֶ֣ה שְׁמֶ֔ךָ
                            </div>
                            <p>וַיִּקְרָ֥א אֶת־שְׁמ֖וֹ יִשְׂרָאֵֽל׃</p>
                            <p><span id="35_11" class="marker">וַיֹּאמֶר֩</span> ל֨וֹ אֱלֹהִ֜ים</p>
                            <div class="y-q">אֲנִ֨י אֵ֤ל שַׁדַּי֙ פְּרֵ֣ה וּרְבֵ֔ה גּ֛וֹי וּקְהַ֥ל גּוֹיִ֖ם יִהְיֶ֣ה מִמֶּ֑ךָּ וּמְלָכִ֖ים
                                מֵחֲלָצֶ֥יךָ יֵצֵֽאוּ׃
                        
                                <span id="35_12" class="marker">וְאֶת־הָאָ֗רֶץ</span> אֲשֶׁ֥ר נָתַ֛תִּי לְאַבְרָהָ֥ם וּלְיִצְחָ֖ק לְךָ֣
                                אֶתְּנֶ֑נָּה וּֽלְזַרְעֲךָ֥ אַחֲרֶ֖יךָ אֶתֵּ֥ן אֶת־הָאָֽרֶץ׃
                            </div>
                            <p><span id="35_13" class="marker">וַיַּ֥עַל</span> מֵעָלָ֖יו אֱלֹהִ֑ים בַּמָּק֖וֹם אֲשֶׁר־דִּבֶּ֥ר אִתּֽוֹ׃</p>
                            <p><span id="35_14" class="marker">וַיַּצֵּ֨ב</span> יַעֲקֹ֜ב מַצֵּבָ֗ה בַּמָּק֛וֹם אֲשֶׁר־דִּבֶּ֥ר אִתּ֖וֹ
                                מַצֶּ֣בֶת אָ֑בֶן וַיַּסֵּ֤ךְ עָלֶ֙יהָ֙ נֶ֔סֶךְ וַיִּצֹ֥ק עָלֶ֖יהָ שָֽׁמֶן׃</p>
                            <p><span id="35_15" class="marker">וַיִּקְרָ֨א</span> יַעֲקֹ֜ב אֶת־שֵׁ֣ם הַמָּק֗וֹם אֲשֶׁר֩ דִּבֶּ֨ר אִתּ֥וֹ שָׁ֛ם
                                אֱלֹהִ֖ים בֵּֽית־אֵֽל׃</p>
                            <p><span id="35_16" class="marker">וַיִּסְעוּ֙</span> מִבֵּ֣ית אֵ֔ל וַֽיְהִי־ע֥וֹד כִּבְרַת־הָאָ֖רֶץ לָב֣וֹא
                                אֶפְרָ֑תָה וַתֵּ֥לֶד רָחֵ֖ל וַתְּקַ֥שׁ בְּלִדְתָּֽהּ׃ <span id="35_17" class="marker">וַיְהִ֥י</span>
                                בְהַקְשֹׁתָ֖הּ בְּלִדְתָּ֑הּ וַתֹּ֨אמֶר לָ֤הּ הַמְיַלֶּ֙דֶת֙</p>
                            <div class="i-q">אַל־תִּ֣ירְאִ֔י כִּֽי־גַם־זֶ֥ה לָ֖ךְ בֵּֽן׃</div>
                            <p><span id="35_18" class="marker">וַיְהִ֞י</span> בְּצֵ֤את נַפְשָׁהּ֙ כִּ֣י מֵ֔תָה וַתִּקְרָ֥א שְׁמ֖וֹ בֶּן־אוֹנִ֑י
                                וְאָבִ֖יו קָֽרָא־ל֥וֹ בִנְיָמִֽין׃</p>
                            <p><span id="35_19" class="marker">וַתָּ֖מָת</span> רָחֵ֑ל וַתִּקָּבֵר֙ בְּדֶ֣רֶךְ אֶפְרָ֔תָה הִ֖וא בֵּ֥ית לָֽחֶם׃
                                <span id="35_20" class="marker">וַיַּצֵּ֧ב</span> יַעֲקֹ֛ב מַצֵּבָ֖ה עַל־קְבֻרָתָ֑הּ הִ֛וא מַצֶּ֥בֶת
                                קְבֻרַֽת־רָחֵ֖ל עַד־הַיּֽוֹם׃</p>
                            <p><span id="35_21" class="marker">וַיִּסַּ֖ע</span> יִשְׂרָאֵ֑ל וַיֵּ֣ט אָֽהֳלֹ֔ה מֵהָ֖לְאָה לְמִגְדַּל־עֵֽדֶר׃</p>
                            <p><span id="35_22" class="marker">וַיְהִ֗י</span> בִּשְׁכֹּ֤ן יִשְׂרָאֵל֙ בָּאָ֣רֶץ הַהִ֔וא וַיֵּ֣לֶךְ רְאוּבֵ֔ן
                                וַיִּשְׁכַּ֕ב֙ אֶת־בִּלְהָ֖ה֙ פִּילֶ֣גֶשׁ אָבִ֑֔יו וַיִּשְׁמַ֖ע יִשְׂרָאֵֽ֑ל </p>
                            <p>וַיִּֽהְי֥וּ בְנֵֽי־יַעֲקֹ֖ב שְׁנֵ֥ים עָשָֽׂר׃ <span id="35_23" class="marker">בְּנֵ֣י</span> לֵאָ֔ה בְּכ֥וֹר
                                יַעֲקֹ֖ב רְאוּבֵ֑ן וְשִׁמְעוֹן֙ וְלֵוִ֣י וִֽיהוּדָ֔ה וְיִשָּׂשכָ֖ר וּזְבוּלֻֽן׃ <span id="35_24"
                                    class="marker">בְּנֵ֣י</span> רָחֵ֔ל יוֹסֵ֖ף וּבִנְיָמִֽן׃ <span id="35_25" class="marker">וּבְנֵ֤י</span>
                                בִלְהָה֙ שִׁפְחַ֣ת רָחֵ֔ל דָּ֖ן וְנַפְתָּלִֽי׃ <span id="35_26" class="marker">וּבְנֵ֥י</span> זִלְפָּ֛ה
                                שִׁפְחַ֥ת לֵאָ֖ה גָּ֣ד וְאָשֵׁ֑ר אֵ֚לֶּה בְּנֵ֣י יַעֲקֹ֔ב אֲשֶׁ֥ר יֻלַּד־ל֖וֹ בְּפַדַּ֥נ אֲרָֽם׃</p>
                            <p><span id="35_27" class="marker">וַיָּבֹ֤א</span> יַעֲקֹב֙ אֶל־יִצְחָ֣ק אָבִ֔יו מַמְרֵ֖א קִרְיַ֣ת הָֽאַרְבַּ֑ע
                                הִ֣וא חֶבְר֔וֹן אֲשֶׁר־גָּֽר־שָׁ֥ם אַבְרָהָ֖ם וְיִצְחָֽק׃</p>
                            <p><span id="35_28" class="marker">וַיִּֽהְי֖וּ</span> יְמֵ֣י יִצְחָ֑ק מְאַ֥ת שָׁנָ֖ה וּשְׁמֹנִ֥ים שָׁנָֽה׃ <span
                                    id="35_29" class="marker">וַיִּגְוַ֨ע</span> יִצְחָ֤ק וַיָּ֙מָת֙ וַיֵּאָ֣סֶף אֶל־עַמָּ֔יו זָקֵ֖ן וּשְׂבַ֣ע
                                יָמִ֑ים וַיִּקְבְּר֣וּ אֹת֔וֹ עֵשָׂ֥ו וְיַעֲקֹ֖ב בָּנָֽיו׃</p>
                                <div class="small-space"></div>
                            <hr>
                            <div class="small-space"></div>
                            <div class="perek">לו</div>
                            <div class="small-space"></div>
                            <p><span id="36_1" class="marker">וְאֵ֛לֶּה</span> תֹּלְד֥וֹת עֵשָׂ֖ו ה֥וּא אֱדֽוֹם׃</p>
                            <p><span id="36_2" class="marker">עֵשָׂ֛ו</span> לָקַ֥ח אֶת־נָשָׁ֖יו מִבְּנ֣וֹת כְּנָ֑עַן אֶת־עָדָ֗ה בַּת־אֵילוֹן֙
                                הַֽחִתִּ֔י וְאֶת־אָהֳלִֽיבָמָה֙ בַּת־עֲנָ֔ה בַּת־צִבְע֖וֹן הַֽחִוִּֽי׃ <span id="36_3"
                                    class="marker">וְאֶת־בָּשְׂמַ֥ת</span> בַּת־יִשְׁמָעֵ֖אל אֲח֥וֹת נְבָיֽוֹת׃</p>
                            <p><span id="36_4" class="marker">וַתֵּ֧לֶד</span> עָדָ֛ה לְעֵשָׂ֖ו אֶת־אֱלִיפָ֑ז וּבָ֣שְׂמַ֔ת יָלְדָ֖ה
                                אֶת־רְעוּאֵֽל׃ <span id="36_5" class="marker">וְאָהֳלִֽיבָמָה֙</span> יָֽלְדָ֔ה ׳אֶת־יְעִישׁ׳ ״אֶת־יְע֥וּשׁ״
                                וְאֶת־יַעְלָ֖ם וְאֶת־קֹ֑רַח אֵ֚לֶּה בְּנֵ֣י עֵשָׂ֔ו אֲשֶׁ֥ר יֻלְּדוּ־ל֖וֹ בְּאֶ֥רֶץ כְּנָֽעַן׃</p>
                            <p><span id="36_6" class="marker">וַיִּקַּ֣ח</span> עֵשָׂ֡ו אֶת־נָ֠שָׁיו וְאֶת־בָּנָ֣יו וְאֶת־בְּנֹתָיו֮
                                וְאֶת־כָּל־נַפְשׁ֣וֹת בֵּיתוֹ֒ וְאֶת־מִקְנֵ֣הוּ וְאֶת־כָּל־בְּהֶמְתּ֗וֹ וְאֵת֙ כָּל־קִנְיָנ֔וֹ אֲשֶׁ֥ר רָכַ֖שׁ
                                בְּאֶ֣רֶץ כְּנָ֑עַן וַיֵּ֣לֶךְ אֶל־אֶ֔רֶץ מִפְּנֵ֖י יַעֲקֹ֥ב אָחִֽיו׃ <span id="36_7"
                                    class="marker">כִּֽי־הָיָ֧ה</span> רְכוּשָׁ֛ם רָ֖ב מִשֶּׁ֣בֶת יַחְדָּ֑ו וְלֹ֨א יָֽכְלָ֜ה אֶ֤רֶץ
                                מְגֽוּרֵיהֶם֙ לָשֵׂ֣את אֹתָ֔ם מִפְּנֵ֖י מִקְנֵיהֶֽם׃</p>
                            <p><span id="36_8" class="marker">וַיֵּ֤שֶׁב</span> עֵשָׂו֙ בְּהַ֣ר שֵׂעִ֔יר עֵשָׂ֖ו ה֥וּא אֱדֽוֹם׃</p>
                            <p><span id="36_9" class="marker">וְאֵ֛לֶּה</span> תֹּלְד֥וֹת עֵשָׂ֖ו אֲבִ֣י אֱד֑וֹם בְּהַ֖ר שֵׂעִֽיר׃</p>
                            <p><span id="36_10" class="marker">אֵ֖לֶּה</span> שְׁמ֣וֹת בְּנֵֽי־עֵשָׂ֑ו אֱלִיפַ֗ז בֶּן־עָדָה֙ אֵ֣שֶׁת עֵשָׂ֔ו
                                רְעוּאֵ֕ל בֶּן־בָּשְׂמַ֖ת אֵ֥שֶׁת עֵשָֽׂו׃ <span id="36_11" class="marker">וַיִּהְי֖וּ</span> בְּנֵ֣י אֱלִיפָ֑ז
                                תֵּימָ֣ן אוֹמָ֔ר צְפ֥וֹ וְגַעְתָּ֖ם וּקְנַֽז׃ </p>
                            <p><span id="36_12" class="marker">וְתִמְנַ֣ע׀</span> הָיְתָ֣ה פִילֶ֗גֶשׁ לֶֽאֱלִיפַז֙ בֶּן־עֵשָׂ֔ו וַתֵּ֥לֶד
                                לֶאֱלִיפַ֖ז אֶת־עֲמָלֵ֑ק אֵ֕לֶּה בְּנֵ֥י עָדָ֖ה אֵ֥שֶׁת עֵשָֽׂו׃ </p>
                            <p><span id="36_13" class="marker">וְאֵ֙לֶּה֙</span> בְּנֵ֣י רְעוּאֵ֔ל נַ֥חַת וָזֶ֖רַח שַׁמָּ֣ה וּמִזָּ֑ה אֵ֣לֶּ֣ה
                                הָי֔וּ בְּנֵ֥י בָשְׂמַ֖ת אֵ֥שֶׁת עֵשָֽׂו׃</p>
                            <p><span id="36_14" class="marker">וְאֵ֣לֶּה</span> הָי֗וּ בְּנֵ֨י אָהֳלִיבָמָ֧ה בַת־עֲנָ֛ה בַּת־צִבְע֖וֹן אֵ֣שֶׁת
                                עֵשָׂ֑ו וַתֵּ֣לֶד לְעֵשָׂ֔ו ׳אֶת־יְעִישׁ׳ ״אֶת־יְע֥וּשׁ״ וְאֶת־יַעְלָ֖ם וְאֶת־קֹֽרַח׃</p>
                            <p><span id="36_15" class="marker">אֵ֖לֶּה</span> אַלּוּפֵ֣י בְנֵֽי־עֵשָׂ֑ו בְּנֵ֤י אֱלִיפַז֙ בְּכ֣וֹר עֵשָׂ֔ו
                                אַלּ֤וּף תֵּימָן֙ אַלּ֣וּף אוֹמָ֔ר אַלּ֥וּף צְפ֖וֹ אַלּ֥וּף קְנַֽז׃ <span id="36_16"
                                    class="marker">אַלּֽוּף־קֹ֛רַח</span> אַלּ֥וּף גַּעְתָּ֖ם אַלּ֣וּף עֲמָלֵ֑ק אֵ֣לֶּה אַלּוּפֵ֤י אֱלִיפַז֙
                                בְּאֶ֣רֶץ אֱד֔וֹם אֵ֖לֶּה בְּנֵ֥י עָדָֽה׃</p>
                            <p><span id="36_17" class="marker">וְאֵ֗לֶּה</span> בְּנֵ֤י רְעוּאֵל֙ בֶּן־עֵשָׂ֔ו אַלּ֥וּף נַ֙חַת֙ אַלּ֣וּף זֶ֔רַח
                                אַלּ֥וּף שַׁמָּ֖ה אַלּ֣וּף מִזָּ֑ה אֵ֣לֶּה אַלּוּפֵ֤י רְעוּאֵל֙ בְּאֶ֣רֶץ אֱד֔וֹם אֵ֕לֶּה בְּנֵ֥י בָשְׂמַ֖ת
                                אֵ֥שֶׁת עֵשָֽׂו׃</p>
                            <p><span id="36_18" class="marker">וְאֵ֗לֶּה</span> בְּנֵ֤י אָהֳלִֽיבָמָה֙ אֵ֣שֶׁת עֵשָׂ֔ו אַלּ֥וּף יְע֛וּשׁ
                                אַלּ֥וּף יַעְלָ֖ם אַלּ֣וּף קֹ֑רַח אֵ֣לֶּה אַלּוּפֵ֞י אָֽהֳלִיבָמָ֛ה בַּת־עֲנָ֖ה אֵ֥שֶׁת עֵשָֽׂו׃</p>
                            <p>
                            <p><span id="36_19" class="marker">אֵ֧לֶּה</span> בְנֵי־עֵשָׂ֛ו וְאֵ֥לֶּה אַלּוּפֵיהֶ֖ם ה֥וּא אֱדֽוֹם׃ ס</p>
                            </p>
                            <p><span id="36_20" class="marker">אֵ֤לֶּה</span> בְנֵֽי־שֵׂעִיר֙ הַחֹרִ֔י יֹשְׁבֵ֖י הָאָ֑רֶץ לוֹטָ֥ן וְשׁוֹבָ֖ל
                                וְצִבְע֥וֹן וַעֲנָֽה׃</p>
                            <p><span id="36_21" class="marker">וְדִשׁ֥וֹן</span> וְאֵ֖צֶר וְדִישָׁ֑ן אֵ֣לֶּה אַלּוּפֵ֧י הַחֹרִ֛י בְּנֵ֥י
                                שֵׂעִ֖יר בְּאֶ֥רֶץ אֱדֽוֹם׃</p>
                            <p><span id="36_22" class="marker">וַיִּהְי֥וּ</span> בְנֵי־לוֹטָ֖ן חֹרִ֣י וְהֵימָ֑ם וַאֲח֥וֹת לוֹטָ֖ן תִּמְנָֽע׃
                            </p>
                            <p><span id="36_23" class="marker">וְאֵ֙לֶּה֙</span> בְּנֵ֣י שׁוֹבָ֔ל עַלְוָ֥ן וּמָנַ֖חַת וְעֵיבָ֑ל שְׁפ֖וֹ
                                וְאוֹנָֽם׃</p>
                            <p><span id="36_24" class="marker">וְאֵ֥לֶּה</span> בְנֵֽי־צִבְע֖וֹן וְאַיָּ֣ה וַעֲנָ֑ה ה֣וּא עֲנָ֗ה אֲשֶׁ֨ר מָצָ֤א
                                אֶת־הַיֵּמִם֙ בַּמִּדְבָּ֔ר בִּרְעֹת֥וֹ אֶת־הַחֲמֹרִ֖ים לְצִבְע֥וֹן אָבִֽיו׃</p>
                            <p><span id="36_25" class="marker">וְאֵ֥לֶּה</span> בְנֵֽי־עֲנָ֖ה דִּשֹׁ֑ן וְאָהֳלִיבָמָ֖ה בַּת־עֲנָֽה׃</p>
                            <p><span id="36_26" class="marker">וְאֵ֖לֶּה</span> בְּנֵ֣י דִישָׁ֑ן חֶמְדָּ֥ן וְאֶשְׁבָּ֖ן וְיִתְרָ֥ן וּכְרָֽן׃</p>
                            <p><span id="36_27" class="marker">אֵ֖לֶּה</span> בְּנֵי־אֵ֑צֶר בִּלְהָ֥ן וְזַעֲוָ֖ן וַעֲקָֽן׃</p>
                            <p><span id="36_28" class="marker">אֵ֥לֶּה</span> בְנֵֽי־דִישָׁ֖ן ע֥וּץ וַאֲרָֽן׃</p>
                            <p><span id="36_29" class="marker">אֵ֖לֶּה</span> אַלּוּפֵ֣י הַחֹרִ֑י אַלּ֤וּף לוֹטָן֙ אַלּ֣וּף שׁוֹבָ֔ל אַלּ֥וּף
                                צִבְע֖וֹן אַלּ֥וּף עֲנָֽה׃ <span id="36_30" class="marker">אַלּ֥וּף</span> דִּשֹׁ֛ן אַלּ֥וּף אֵ֖צֶר אַלּ֣וּף
                                דִּישָׁ֑ן אֵ֣לֶּה אַלּוּפֵ֧י הַחֹרִ֛י לְאַלֻּפֵיהֶ֖ם בְּאֶ֥רֶץ שֵׂעִֽיר׃</p>
                            <p><span id="36_31" class="marker">וְאֵ֙לֶּה֙</span> הַמְּלָכִ֔ים אֲשֶׁ֥ר מָלְכ֖וּ בְּאֶ֣רֶץ אֱד֑וֹם לִפְנֵ֥י
                                מְלָךְ־מֶ֖לֶךְ לִבְנֵ֥י יִשְׂרָאֵֽל׃</p>
                            <p><span id="36_32" class="marker">וַיִּמְלֹ֣ךְ</span> בֶּאֱד֔וֹם בֶּ֖לַע בֶּן־בְּע֑וֹר וְשֵׁ֥ם עִיר֖וֹ דִּנְהָֽבָה׃
                                <span id="36_33" class="marker">וַיָּ֖מָת</span> בָּ֑לַע וַיִּמְלֹ֣ךְ תַּחְתָּ֔יו יוֹבָ֥ב בֶּן־זֶ֖רַח
                                מִבָּצְרָֽה׃ <span id="36_34" class="marker">וַיָּ֖מָת</span> יוֹבָ֑ב וַיִּמְלֹ֣ךְ תַּחְתָּ֔יו חֻשָׁ֖ם מֵאֶ֥רֶץ
                                הַתֵּימָנִֽי׃ <span id="36_35" class="marker">וַיָּ֖מָת</span> חֻשָׁ֑ם וַיִּמְלֹ֨ךְ תַּחְתָּ֜יו הֲדַ֣ד
                                בֶּן־בְּדַ֗ד הַמַּכֶּ֤ה אֶת־מִדְיָן֙ בִּשְׂדֵ֣ה מוֹאָ֔ב וְשֵׁ֥ם עִיר֖וֹ עֲוִֽית׃ <span id="36_36"
                                    class="marker">וַיָּ֖מָת</span> הֲדָ֑ד וַיִּמְלֹ֣ךְ תַּחְתָּ֔יו שַׂמְלָ֖ה מִמַּשְׂרֵקָֽה׃ <span id="36_37"
                                    class="marker">וַיָּ֖מָת</span> שַׂמְלָ֑ה וַיִּמְלֹ֣ךְ תַּחְתָּ֔יו שָׁא֖וּל מֵרְחֹב֥וֹת הַנָּהָֽר׃ <span
                                    id="36_38" class="marker">וַיָּ֖מָת</span> שָׁא֑וּל וַיִּמְלֹ֣ךְ תַּחְתָּ֔יו בַּ֥עַל חָנָ֖ן בֶּן־עַכְבּֽוֹר׃
                                <span id="36_39" class="marker">וַיָּמָת֮</span> בַּ֣עַל חָנָ֣ן בֶּן־עַכְבּוֹר֒ וַיִּמְלֹ֤ךְ תַּחְתָּיו֙ הֲדַ֔ר
                                וְשֵׁ֥ם עִיר֖וֹ פָּ֑עוּ וְשֵׁ֨ם אִשְׁתּ֤וֹ מְהֵֽיטַבְאֵל֙ בַּת־מַטְרֵ֔ד בַּ֖ת מֵ֥י זָהָֽב׃</p>
                            <p><span id="36_40" class="marker">וְ֠אֵלֶּה</span> שְׁמ֞וֹת אַלּוּפֵ֤י עֵשָׂו֙ לְמִשְׁפְּחֹתָ֔ם לִמְקֹמֹתָ֖ם
                                בִּשְׁמֹתָ֑ם אַלּ֥וּף תִּמְנָ֛ע אַלּ֥וּף עַֽלְוָ֖ה אַלּ֥וּף יְתֵֽת׃ <span id="36_41"
                                    class="marker">אַלּ֧וּף</span> אָהֳלִיבָמָ֛ה אַלּ֥וּף אֵלָ֖ה אַלּ֥וּף פִּינֹֽן׃ <span id="36_42"
                                    class="marker">אַלּ֥וּף</span> קְנַ֛ז אַלּ֥וּף תֵּימָ֖ן אַלּ֥וּף מִבְצָֽר׃ <span id="36_43"
                                    class="marker">אַלּ֥וּף</span> מַגְדִּיאֵ֖ל אַלּ֣וּף עִירָ֑ם אֵ֣לֶּה׀ אַלּוּפֵ֣י אֱד֗וֹם לְמֹֽשְׁבֹתָם֙
                                בְּאֶ֣רֶץ אֲחֻזָּתָ֔ם ה֥וּא עֵשָׂ֖ו אֲבִ֥י אֱדֽוֹם׃</p>
                        </div>
                    </div>
                </div>
            </div>
        </div>
    </div>
</body>
<script src="./js/scroll-sizer.js"></script>
<script src="./js/markers.js"></script>
</html>