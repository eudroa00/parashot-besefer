<!DOCTYPE html>
<html lang="he">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Parashat Chayei Sarah</title>
    <link rel="stylesheet" href="styles/parashah.css">
</head>
<body>
    <div class="container" id="container">
        <div class="scroll-top" id="scrollTop"></div>
        <div class="scroll-body" id="scrollBody"></div>
        <div class="scroll-bottom" id="scrollBottom"></div>
        <div class="content" id="text">
            <div class="divo">
                <!-- Title box -->
                <div id="title-box">
                    <div class="title">פרשת חיי שרה</div>
                    <div class="par">בראשית, כ"ג:א' - כ"ה:י"ח</div>
                </div>
                <!-- Main text -->
                <div class="two-columns">
                    <!-- Column for verses -->
                    <div id="numberColumn" class="index"></div>
                    
                    <!-- Text -->
                    <div class="verses">
                        <div>
                            <div class="perek">כג</div>
                            <p><span id="23_1" class="marker">וַיִּהְיוּ֙ </span>חַיֵּ֣י שָׂרָ֔ה מֵאָ֥ה שָׁנָ֛ה וְעֶשְׂרִ֥ים שָׁנָ֖ה וְשֶׁ֣בַע
                                שָׁנִ֑ים שְׁנֵ֖י חַיֵּ֥י שָׂרָֽה׃
                            
                                <span id="23_2" class="marker">וַתָּ֣מָת </span>שָׂרָ֗ה בְּקִרְיַ֥ת אַרְבַּ֛ע הִ֥וא חֶבְר֖וֹן בְּאֶ֣רֶץ כְּנָ֑עַן
                                וַיָּבֹא֙ אַבְרָהָ֔ם לִסְפֹּ֥ד לְשָׂרָ֖ה וְלִבְכֹּתָֽהּ׃
                            </p>
                            
                            <p><span id="23_3" class="marker">וַיָּ֙קָם֙ </span>אַבְרָהָ֔ם מֵעַ֖ל פְּנֵ֣י מֵת֑וֹ וַיְדַבֵּ֥ר אֶל־בְּנֵי־חֵ֖ת לֵאמֹֽר׃
                            </p>
                            
                            <div class="a-q"><span id="23_4" class="marker">גֵּר־וְתוֹשָׁ֥ב </span>אָנֹכִ֖י עִמָּכֶ֑ם תְּנ֨וּ לִ֤י אֲחֻזַּת־קֶ֙בֶר֙
                                עִמָּכֶ֔ם וְאֶקְבְּרָ֥ה מֵתִ֖י מִלְּפָנָֽי׃</div>
                            
                            <p><span id="23_5" class="marker">וַיַּעֲנ֧וּ </span>בְנֵי־חֵ֛ת אֶת־אַבְרָהָ֖ם לֵאמֹ֥ר לֽוֹ׃</p>
                            
                            <div class="s-q"><span id="23_6" class="marker">שְׁמָעֵ֣נוּ׀ </span>אֲדֹנִ֗י נְשִׂ֨יא אֱלֹהִ֤ים אַתָּה֙ בְּתוֹכֵ֔נוּ
                                בְּמִבְחַ֣ר קְבָרֵ֔ינוּ קְבֹ֖ר אֶת־מֵתֶ֑ךָ אִ֣ישׁ מִמֶּ֔נּוּ אֶת־קִבְר֛וֹ לֹֽא־יִכְלֶ֥ה מִמְּךָ֖ מִקְּבֹ֥ר מֵתֶֽךָ׃
                            </div>
                            
                            <p><span id="23_7" class="marker">וַיָּ֧קָם </span>אַבְרָהָ֛ם וַיִּשְׁתַּ֥חוּ לְעַם־הָאָ֖רֶץ לִבְנֵי־חֵֽת׃
                            
                                <span id="23_8" class="marker">וַיְדַבֵּ֥ר </span>אִתָּ֖ם לֵאמֹ֑ר
                            </p>
                            <div class="a-q">אִם־יֵ֣שׁ אֶֽת־נַפְשְׁכֶ֗ם לִקְבֹּ֤ר אֶת־מֵתִי֙ מִלְּפָנַ֔י שְׁמָע֕וּנִי וּפִגְעוּ־לִ֖י בְּעֶפְר֥וֹן
                                בֶּן־צֹֽחַר׃
                            
                                <span id="23_9" class="marker">וְיִתֶּן־לִ֗י </span>אֶת־מְעָרַ֤ת הַמַּכְפֵּלָה֙ אֲשֶׁר־ל֔וֹ אֲשֶׁ֖ר בִּקְצֵ֣ה
                                שָׂדֵ֑הוּ בְּכֶ֨סֶף מָלֵ֜א יִתְּנֶ֥נָּה לִ֛י בְּתוֹכְכֶ֖ם לַאֲחֻזַּת־קָֽבֶר׃
                            </div>
                            
                            <p><span id="23_10" class="marker">וְעֶפְר֥וֹן </span>יֹשֵׁ֖ב בְּת֣וֹךְ בְּנֵי־חֵ֑ת וַיַּעַן֩ עֶפְר֨וֹן הַחִתִּ֤י
                                אֶת־אַבְרָהָם֙ בְּאָזְנֵ֣י בְנֵי־חֵ֔ת לְכֹ֛ל בָּאֵ֥י שַֽׁעַר־עִיר֖וֹ לֵאמֹֽר׃</p>
                            
                            <div class="s-q"><span id="23_11" class="marker">לֹֽא־אֲדֹנִ֣י </span>שְׁמָעֵ֔נִי הַשָּׂדֶה֙ נָתַ֣תִּי לָ֔ךְ וְהַמְּעָרָ֥ה
                                אֲשֶׁר־בּ֖וֹ לְךָ֣ נְתַתִּ֑יהָ לְעֵינֵ֧י בְנֵי־עַמִּ֛י נְתַתִּ֥יהָ לָּ֖ךְ קְבֹ֥ר מֵתֶֽךָ׃</div>
                            
                            <p><span id="23_12" class="marker">וַיִּשְׁתַּ֙חוּ֙ </span>אַבְרָהָ֔ם לִפְנֵ֖י עַ֥ם הָאָֽרֶץ׃
                            
                                <span id="23_13" class="marker">וַיְדַבֵּ֨ר </span>אֶל־עֶפְר֜וֹן בְּאָזְנֵ֤י עַם־הָאָ֙רֶץ֙ לֵאמֹ֔ר
                            </p>
                            <div class="a-q">אַ֛ךְ אִם־אַתָּ֥ה ל֖וּ שְׁמָעֵ֑נִי נָתַ֜תִּי כֶּ֤סֶף הַשָּׂדֶה֙ קַ֣ח מִמֶּ֔נִּי וְאֶקְבְּרָ֥ה
                                אֶת־מֵתִ֖י שָֽׁמָּה׃</div>
                            
                            <p><span id="23_14" class="marker">וַיַּ֧עַן </span>עֶפְר֛וֹן אֶת־אַבְרָהָ֖ם לֵאמֹ֥ר לֽוֹ׃</p>
                            
                            <div class="s-q"><span id="23_15" class="marker">אֲדֹנִ֣י </span>שְׁמָעֵ֔נִי אֶרֶץ֩ אַרְבַּ֨ע מֵאֹ֧ת שֶֽׁקֶל־כֶּ֛סֶף
                                בֵּינִ֥י וּבֵֽינְךָ֖ מַה־הִ֑וא וְאֶת־מֵתְךָ֖ קְבֹֽר׃</div>
                            
                            <p><span id="23_16" class="marker">וַיִּשְׁמַ֣ע </span>אַבְרָהָם֮ אֶל־עֶפְרוֹן֒ וַיִּשְׁקֹ֤ל אַבְרָהָם֙ לְעֶפְרֹ֔ן אֶת־הַכֶּ֕סֶף
                                    אֲשֶׁ֥ר דִּבֶּ֖ר בְּאָזְנֵ֣י בְנֵי־חֵ֑ת אַרְבַּ֤ע מֵאוֹת֙ שֶׁ֣קֶל כֶּ֔סֶף עֹבֵ֖ר לַסֹּחֵֽר׃</p>
                            
                            <p><span id="23_17" class="marker">וַיָּ֣קָם׀ </span>שְׂדֵ֣ה עֶפְר֗וֹן אֲשֶׁר֙ בַּמַּכְפֵּלָ֔ה אֲשֶׁ֖ר לִפְנֵ֣י מַמְרֵ֑א
                                הַשָּׂדֶה֙ וְהַמְּעָרָ֣ה אֲשֶׁר־בּ֔וֹ וְכָל־הָעֵץ֙ אֲשֶׁ֣ר בַּשָּׂדֶ֔ה אֲשֶׁ֥ר בְּכָל־גְּבֻל֖וֹ סָבִֽיב׃
                            
                                <span id="23_18" class="marker">לְאַבְרָהָ֥ם </span>לְמִקְנָ֖ה לְעֵינֵ֣י בְנֵי־חֵ֑ת בְּכֹ֖ל בָּאֵ֥י שַֽׁעַר־עִירֽוֹ׃
                            </p>
                            
                            <p><span id="23_19" class="marker">וְאַחֲרֵי־כֵן֩ </span>קָבַ֨ר אַבְרָהָ֜ם אֶת־שָׂרָ֣ה אִשְׁתּ֗וֹ אֶל־מְעָרַ֞ת שְׂדֵ֧ה
                                הַמַּכְפֵּלָ֛ה עַל־פְּנֵ֥י מַמְרֵ֖א הִ֣וא חֶבְר֑וֹן בְּאֶ֖רֶץ כְּנָֽעַן׃
                            
                                <span id="23_20" class="marker">וַיָּ֨קָם </span>הַשָּׂדֶ֜ה וְהַמְּעָרָ֧ה אֲשֶׁר־בּ֛וֹ לְאַבְרָהָ֖ם לַאֲחֻזַּת־קָ֑בֶר
                                מֵאֵ֖ת בְּנֵי־חֵֽת׃
                            </p>

                            <br>
                            <hr>
                            <div class="perek">כד</div>
                            
                            <p><span id="24_1" class="marker">וְאַבְרָהָ֣ם </span>זָקֵ֔ן בָּ֖א בַּיָּמִ֑ים וַֽיהוָ֛ה בֵּרַ֥ךְ אֶת־אַבְרָהָ֖ם
                                בַּכֹּֽל׃</p>
                            
                            <p><span id="24_2" class="marker">וַיֹּ֣אמֶר </span>אַבְרָהָ֗ם אֶל־עַבְדּוֹ֙ זְקַ֣ן בֵּית֔וֹ הַמֹּשֵׁ֖ל
                                בְּכָל־אֲשֶׁר־ל֑וֹ</p>
                            <div class="a-q">שִֽׂים־נָ֥א יָדְךָ֖ תַּ֥חַת יְרֵכִֽי׃
                            
                                <span id="24_3" class="marker">וְאַשְׁבִּ֣יעֲךָ֔ </span>בַּֽיהוָה֙ אֱלֹהֵ֣י הַשָּׁמַ֔יִם וֵֽאלֹהֵ֖י הָאָ֑רֶץ אֲשֶׁ֨ר
                                לֹֽא־תִקַּ֤ח אִשָּׁה֙ לִבְנִ֔י מִבְּנוֹת֙ הַֽכְּנַעֲנִ֔י אֲשֶׁ֥ר אָנֹכִ֖י יוֹשֵׁ֥ב בְּקִרְבּֽוֹ׃
                            
                                <span id="24_4" class="marker">כִּ֧י </span>אֶל־אַרְצִ֛י וְאֶל־מוֹלַדְתִּ֖י תֵּלֵ֑ךְ וְלָקַחְתָּ֥ אִשָּׁ֖ה לִבְנִ֥י
                                לְיִצְחָֽק׃
                            </div>
                            
                            <p><span id="24_5" class="marker">וַיֹּ֤אמֶר </span>אֵלָיו֙ הָעֶ֔בֶד</p>
                            <div class="s-q">אוּלַי֙ לֹא־תֹאבֶ֣ה הָֽאִשָּׁ֔ה לָלֶ֥כֶת אַחֲרַ֖י אֶל־הָאָ֣רֶץ הַזֹּ֑את הֶֽהָשֵׁ֤ב אָשִׁיב֙
                                אֶת־בִּנְךָ֔ אֶל־הָאָ֖רֶץ אֲשֶׁר־יָצָ֥אתָ מִשָּֽׁם׃</div>
                            
                            <p><span id="24_6" class="marker">וַיֹּ֥אמֶר </span>אֵלָ֖יו אַבְרָהָ֑ם</p>
                            <div class="a-q">הִשָּׁ֣מֶר לְךָ֔ פֶּן־תָּשִׁ֥יב אֶת־בְּנִ֖י שָֽׁמָּה׃ <br>
                                <div class="small-space"></div>
                            
                                <span id="24_7" class="marker">יְהוָ֣ה׀ </span>אֱלֹהֵ֣י הַשָּׁמַ֗יִם אֲשֶׁ֨ר לְקָחַ֜נִי מִבֵּ֣ית אָבִי֮ וּמֵאֶ֣רֶץ מֽוֹלַדְתִּי֒ וַאֲשֶׁ֨ר דִּבֶּר־לִ֜י
                                וַאֲשֶׁ֤ר נִֽשְׁבַּֽע־לִי֙ לֵאמֹ֔ר <div class="small-space"></div><div class="y-q">
                                    לְזַ֨רְעֲךָ֔ אֶתֵּ֖ן אֶת־הָאָ֣רֶץ הַזֹּ֑את
                                </div>
                                <div class="small-space"></div> ה֗וּא יִשְׁלַ֤ח מַלְאָכוֹ֙ לְפָנֶ֔יךָ וְלָקַחְתָּ֥ אִשָּׁ֛ה לִבְנִ֖י מִשָּֽׁם׃
                            
                                <span id="24_8" class="marker">וְאִם־לֹ֨א </span>תֹאבֶ֤ה הָֽאִשָּׁה֙ לָלֶ֣כֶת אַחֲרֶ֔יךָ וְנִקִּ֕יתָ מִשְּׁבֻעָתִ֖י
                                זֹ֑את רַ֣ק אֶת־בְּנִ֔י לֹ֥א תָשֵׁ֖ב שָֽׁמָּה׃
                            </div>
                            
                            <p><span id="24_9" class="marker">וַיָּ֤שֶׂם </span>הָעֶ֙בֶד֙ אֶת־יָד֔וֹ תַּ֛חַת יֶ֥רֶךְ אַבְרָהָ֖ם אֲדֹנָ֑יו
                                וַיִּשָּׁ֣בַֽע ל֔וֹ עַל־הַדָּבָ֖ר הַזֶּֽה׃</p>
                            
                            <p><span id="24_10" class="marker">וַיִּקַּ֣ח </span>הָ֠עֶבֶד עֲשָׂרָ֨ה גְמַלִּ֜ים מִגְּמַלֵּ֤י אֲדֹנָיו֙ וַיֵּ֔לֶךְ
                                וְכָל־ט֥וּב אֲדֹנָ֖יו בְּיָד֑וֹ וַיָּ֗קָם וַיֵּ֛לֶךְ אֶל־אֲרַ֥מ נַֽהֲרַ֖יִם אֶל־עִ֥יר נָחֽוֹר׃
                            
                                <span id="24_11" class="marker">וַיַּבְרֵ֧ךְ </span>הַגְּמַלִּ֛ים מִח֥וּץ לָעִ֖יר אֶל־בְּאֵ֣ר הַמָּ֑יִם לְעֵ֣ת עֶ֔רֶב
                                לְעֵ֖ת צֵ֥את הַשֹּׁאֲבֹֽת׃
                            
                                <span id="24_12" class="marker">וַיֹּאמַ֓ר׀ </span>
                            <div class="s-q">יְהוָ֗ה אֱלֹהֵי֙ אֲדֹנִ֣י אַבְרָהָ֔ם הַקְרֵה־נָ֥א לְפָנַ֖י הַיּ֑וֹם וַעֲשֵׂה־חֶ֕סֶד עִ֖ם אֲדֹנִ֥י
                                אַבְרָהָֽם׃
                                <br>
                                <div class="small-space"></div>
                                <span id="24_13" class="marker">הִנֵּ֛ה </span>אָנֹכִ֥י נִצָּ֖ב עַל־עֵ֣ין הַמָּ֑יִם וּבְנוֹת֙ אַנְשֵׁ֣י הָעִ֔יר
                                יֹצְאֹ֖ת לִשְׁאֹ֥ב מָֽיִם׃
                            
                                <span id="24_14" class="marker">וְהָיָ֣ה </span>הַֽנַּעֲרָ֗ אֲשֶׁ֨ר אֹמַ֤ר אֵלֶ֙יהָ֙ הַטִּי־נָ֤א כַדֵּךְ֙ וְאֶשְׁתֶּ֔ה
                                וְאָמְרָ֣ה <br>
                                <div class="small-space"></div>
                                <div class="a-q">שְׁתֵ֔ה וְגַם־גְּמַלֶּ֖יךָ אַשְׁקֶ֑ה</div>
                                <div class="small-space"></div> אֹתָ֤הּ הֹכַ֙חְתָּ֙ לְעַבְדְּךָ֣ לְיִצְחָ֔ק וּבָ֣הּ אֵדַ֔ע כִּי־עָשִׂ֥יתָ חֶ֖סֶד
                                עִם־אֲדֹנִֽי׃
                            </div>
                            
                            <p><span id="24_15" class="marker">וַֽיְהִי־ה֗וּא </span>טֶרֶם֮ כִּלָּ֣ה לְדַבֵּר֒ וְהִנֵּ֧ה רִבְקָ֣ה יֹצֵ֗את אֲשֶׁ֤ר
                                יֻלְּדָה֙ לִבְתוּאֵ֣ל בֶּן־מִלְכָּ֔ה אֵ֥שֶׁת נָח֖וֹר אֲחִ֣י אַבְרָהָ֑ם וְכַדָּ֖הּ עַל־שִׁכְמָֽהּ׃
                            
                                <span id="24_16" class="marker">וְהַֽנַּעֲרָ֗ </span>טֹבַ֤ת מַרְאֶה֙ מְאֹ֔ד בְּתוּלָ֕ה וְאִ֖ישׁ לֹ֣א יְדָעָ֑הּ
                                וַתֵּ֣רֶד הָעַ֔יְנָה וַתְּמַלֵּ֥א כַדָּ֖הּ וַתָּֽעַל׃
                            </p>
                            
                            <p><span id="24_17" class="marker">וַיָּ֥רָץ </span>הָעֶ֖בֶד לִקְרָאתָ֑הּ וַיֹּ֕אמֶר</p>
                            <div class="s-q">הַגְמִיאִ֥ינִי נָ֛א מְעַט־מַ֖יִם מִכַּדֵּֽךְ׃</div>
                            
                            <p><span id="24_18" class="marker">וַתֹּ֖אמֶר </span></p>
                            <div class="a-q">שְׁתֵ֣ה אֲדֹנִ֑י</div>
                            <p>וַתְּמַהֵ֗ר וַתֹּ֧רֶד כַּדָּ֛הּ עַל־יָדָ֖הּ וַתַּשְׁקֵֽהוּ׃</p>
                            
                            <p><span id="24_19" class="marker">וַתְּכַ֖ל </span>לְהַשְׁקֹת֑וֹ וַתֹּ֗אמֶר</p>
                            <div class="a-q">גַּ֤ם לִגְמַלֶּ֙יךָ֙ אֶשְׁאָ֔ב עַ֥ד אִם־כִּלּ֖וּ לִשְׁתֹּֽת׃</div>
                            
                            <p><span id="24_20" class="marker">וַתְּמַהֵ֗ר </span>וַתְּעַ֤ר כַּדָּהּ֙ אֶל־הַשֹּׁ֔קֶת וַתָּ֥רָץ ע֛וֹד אֶֽל־הַבְּאֵ֖ר
                                לִשְׁאֹ֑ב וַתִּשְׁאַ֖ב לְכָל־גְּמַלָּֽיו׃</p>
                            
                            <p><span id="24_21" class="marker">וְהָאִ֥ישׁ </span>מִשְׁתָּאֵ֖ה לָ֑הּ מַחֲרִ֕ישׁ לָדַ֗עַת הַֽהִצְלִ֧יחַ יְהוָ֛ה
                                דַּרְכּ֖וֹ אִם־לֹֽא׃</p>
                            
                            <p><span id="24_22" class="marker">וַיְהִ֗י </span>כַּאֲשֶׁ֨ר כִּלּ֤וּ הַגְּמַלִּים֙ לִשְׁתּ֔וֹת וַיִּקַּ֤ח הָאִישׁ֙
                                נֶ֣זֶם זָהָ֔ב בֶּ֖קַע מִשְׁקָל֑וֹ וּשְׁנֵ֤י צְמִידִים֙ עַל־יָדֶ֔יהָ עֲשָׂרָ֥ה זָהָ֖ב מִשְׁקָלָֽם׃
                            
                                <span id="24_23" class="marker">וַיֹּ֙אמֶר֙ </span>
                            </p>
                            <div class="s-q">בַּת־מִ֣י אַ֔תְּ הַגִּ֥ידִי נָ֖א לִ֑י הֲיֵ֧שׁ בֵּית־אָבִ֛יךְ מָק֥וֹם לָ֖נוּ לָלִֽין׃</div>
                            
                            <p><span id="24_24" class="marker">וַתֹּ֣אמֶר </span>אֵלָ֔יו</p>
                            <div class="a-q">בַּת־בְּתוּאֵ֖ל אָנֹ֑כִי בֶּן־מִלְכָּ֕ה אֲשֶׁ֥ר יָלְדָ֖ה לְנָחֽוֹר׃</div>
                            
                            <p><span id="24_25" class="marker">וַתֹּ֣אמֶר </span>אֵלָ֔יו </p>
                            <div class="a-q">גַּם־תֶּ֥בֶן גַּם־מִסְפּ֖וֹא רַ֣ב עִמָּ֑נוּ גַּם־מָק֖וֹם לָלֽוּן׃</div>
                            
                            <p><span id="24_26" class="marker">וַיִּקֹּ֣ד </span>הָאִ֔ישׁ וַיִּשְׁתַּ֖חוּ לַֽיהוָֽה׃
                            
                                <span id="24_27" class="marker">וַיֹּ֗אמֶר </span>
                            <div class="s-q">בָּר֤וּךְ יְהוָה֙ אֱלֹהֵי֙ אֲדֹנִ֣י אַבְרָהָ֔ם אֲ֠שֶׁר לֹֽא־עָזַ֥ב חַסְדּ֛וֹ וַאֲמִתּ֖וֹ מֵעִ֣ם
                                אֲדֹנִ֑י אָנֹכִ֗י בַּדֶּ֙רֶךְ֙ נָחַ֣נִי יְהוָ֔ה בֵּ֖ית אֲחֵ֥י אֲדֹנִֽי׃</div>
                            
                            <p><span id="24_28" class="marker">וַתָּ֙רָץ֙ </span>הַֽנַּעֲרָ֔ וַתַּגֵּ֖ד לְבֵ֣ית אִמָּ֑הּ כַּדְּבָרִ֖ים הָאֵֽלֶּה׃
                            
                            <p><span id="24_29" class="marker">וּלְרִבְקָ֥ה </span>אָ֖ח וּשְׁמ֣וֹ לָבָ֑ן וַיָּ֨רָץ לָבָ֧ן אֶל־הָאִ֛ישׁ הַח֖וּצָה
                                אֶל־הָעָֽיִן׃
                            
                                <span id="24_30" class="marker">וַיְהִ֣י׀ </span>כִּרְאֹ֣ת אֶת־הַנֶּ֗זֶם וְֽאֶת־הַצְּמִדִים֮ עַל־יְדֵ֣י אֲחֹתוֹ֒
                                וּכְשָׁמְע֗וֹ אֶת־דִּבְרֵ֞י רִבְקָ֤ה אֲחֹתוֹ֙ לֵאמֹ֔ר
                            </p>
                            <div class="a-q">כֹּֽה־דִבֶּ֥ר אֵלַ֖י הָאִ֑ישׁ</div>
                            <p>וַיָּבֹא֙ אֶל־הָאִ֔ישׁ וְהִנֵּ֛ה עֹמֵ֥ד עַל־הַגְּמַלִּ֖ים עַל־הָעָֽיִן׃
                            
                                <span id="24_31" class="marker">וַיֹּ֕אמֶר </span>
                            </p>
                            <div class="i-q">בּ֖וֹא בְּר֣וּךְ יְהוָ֑ה לָ֤מָּה תַעֲמֹד֙ בַּח֔וּץ וְאָנֹכִי֙ פִּנִּ֣יתִי הַבַּ֔יִת וּמָק֖וֹם
                                לַגְּמַלִּֽים׃</div>
                            
                            <p><span id="24_32" class="marker">וַיָּבֹ֤א </span>הָאִישׁ֙ הַבַּ֔יְתָה וַיְפַתַּ֖ח הַגְּמַלִּ֑ים וַיִּתֵּ֨ן תֶּ֤בֶן
                                וּמִסְפּוֹא֙ לַגְּמַלִּ֔ים וּמַ֙יִם֙ לִרְחֹ֣ץ רַגְלָ֔יו וְרַגְלֵ֥י הָאֲנָשִׁ֖ים אֲשֶׁ֥ר אִתּֽוֹ׃</p>
                            
                            <p><span id="24_33" class="marker">׳וַיִּישֶׂם׳ </span>״וַיּוּשַׂ֤ם״ לְפָנָיו֙ לֶאֱכֹ֔ל וַיֹּ֙אמֶר֙ </p>
                            <div class="s-q">לֹ֣א אֹכַ֔ל עַ֥ד אִם־דִּבַּ֖רְתִּי דְּבָרָ֑י</div>
                            <p>וַיֹּ֖אמֶר </p>
                                <div class="i-q">דַּבֵּֽר׃</div>
                            
                            <p><span id="24_34" class="marker">וַיֹּאמַ֑ר </span>
                            <div class="s-q">עֶ֥בֶד אַבְרָהָ֖ם אָנֹֽכִי׃
                            
                                <span id="24_35" class="marker">וַיהוָ֞ה </span>בֵּרַ֧ךְ אֶת־אֲדֹנִ֛י מְאֹ֖ד וַיִּגְדָּ֑ל וַיִּתֶּן־ל֞וֹ צֹ֤אן
                                וּבָקָר֙ וְכֶ֣סֶף וְזָהָ֔ב וַעֲבָדִם֙ וּשְׁפָחֹ֔ת וּגְמַלִּ֖ים וַחֲמֹרִֽים׃
                            
                                <span id="24_36" class="marker">וַתֵּ֡לֶד </span>שָׂרָה֩ אֵ֨שֶׁת אֲדֹנִ֥י בֵן֙ לַֽאדֹנִ֔י אַחֲרֵ֖י זִקְנָתָ֑הּ
                                וַיִּתֶּן־לּ֖וֹ אֶת־כָּל־אֲשֶׁר־לֽוֹ׃
                                <br>
                                <div class="small-space"></div>
                                <span id="24_37" class="marker">וַיַּשְׁבִּעֵ֥נִי </span>אֲדֹנִ֖י לֵאמֹ֑ר <br>
                                <div class="small-space"></div>
                                <div class="a-q">לֹא־תִקַּ֤ח אִשָּׁה֙ לִבְנִ֔י מִבְּנוֹת֙ הַֽכְּנַעֲנִ֔י אֲשֶׁ֥ר אָנֹכִ֖י יֹשֵׁ֥ב בְּאַרְצֽוֹ׃
                            
                                    <span id="24_38" class="marker">אִם־לֹ֧א אֶל־בֵּית־אָבִ֛י תֵּלֵ֖ךְ וְאֶל־מִשְׁפַּחְתִּ֑י וְלָקַחְתָּ֥ אִשָּׁ֖ה
                                        לִבְנִֽי׃
                                </div>
                                <div class="small-space"></div>
                            
                                <span id="24_39" class="marker">וָאֹמַ֖ר </span>אֶל־אֲדֹנִ֑י אֻלַ֛י לֹא־תֵלֵ֥ךְ הָאִשָּׁ֖ה אַחֲרָֽי׃
                            
                                <span id="24_40" class="marker">וַיֹּ֖אמֶר אֵלָ֑י </span><br>
                                <div class="small-space"></div>
                                <div class="a-q">יְהוָ֞ה אֲשֶׁר־הִתְהַלַּ֣כְתִּי לְפָנָ֗יו יִשְׁלַ֨ח מַלְאָכ֤וֹ אִתָּךְ֙ וְהִצְלִ֣יחַ דַּרְכֶּ֔ךָ
                                    וְלָקַחְתָּ֤ אִשָּׁה֙ לִבְנִ֔י מִמִּשְׁפַּחְתִּ֖י וּמִבֵּ֥ית אָבִֽי׃
                            
                                    <span id="24_41" class="marker">אָ֤ז </span>תִּנָּקֶה֙ מֵאָ֣לָתִ֔י כִּ֥י תָב֖וֹא אֶל־מִשְׁפַּחְתִּ֑י וְאִם־לֹ֤א
                                    יִתְּנוּ֙ לָ֔ךְ וְהָיִ֥יתָ נָקִ֖י מֵאָלָתִֽי׃
                                </div>
                                <div class="small-space"></div>
                            
                                <span id="24_42" class="marker">וָאָבֹ֥א </span>הַיּ֖וֹם אֶל־הָעָ֑יִן וָאֹמַ֗ר יְהוָה֙ אֱלֹהֵי֙ אֲדֹנִ֣י אַבְרָהָ֔ם
                                אִם־יֶשְׁךָ־נָּא֙ מַצְלִ֣יחַ דַּרְכִּ֔י אֲשֶׁ֥ר אָנֹכִ֖י הֹלֵ֥ךְ עָלֶֽיהָ׃
                            
                                <span id="24_43" class="marker">הִנֵּ֛ה </span>אָנֹכִ֥י נִצָּ֖ב עַל־עֵ֣ין הַמָּ֑יִם וְהָיָ֤ה הָֽעַלְמָה֙ הַיֹּצֵ֣את לִשְׁאֹ֔ב
                                    וְאָמַרְתִּ֣י אֵלֶ֔יהָ הַשְׁקִֽינִי־נָ֥א מְעַט־מַ֖יִם מִכַּדֵּֽךְ׃
                            
                                    <span id="24_44" class="marker">וְאָמְרָ֤ה </span>אֵלַי֙ <br>
                                    <div class="small-space"></div>
                                    <div class="a-q">גַּם־אַתָּ֣ה שְׁתֵ֔ה וְגַ֥ם לִגְמַלֶּ֖יךָ אֶשְׁאָ֑ב </div>
                                    <div class="small-space"></div>הִ֣וא הָֽאִשָּׁ֔ה אֲשֶׁר־הֹכִ֥יחַ יְהוָ֖ה לְבֶן־אֲדֹנִֽי׃
                                    <br>
                                    <div class="small-space"></div>
                                    <span id="24_45" class="marker">אֲנִי֩ </span>טֶ֨רֶם אֲכַלֶּ֜ה לְדַבֵּ֣ר אֶל־לִבִּ֗י וְהִנֵּ֨ה רִבְקָ֤ה יֹצֵאת֙
                                    וְכַדָּ֣הּ עַל־שִׁכְמָ֔הּ וַתֵּ֥רֶד הָעַ֖יְנָה וַתִּשְׁאָ֑ב וָאֹמַ֥ר אֵלֶ֖יהָ הַשְׁקִ֥ינִי נָֽא׃
                            
                                    <span id="24_46" class="marker">וַתְּמַהֵ֗ר </span>וַתּ֤וֹרֶד כַּדָּהּ֙ מֵֽעָלֶ֔יהָ וַתֹּ֣אמֶר <br>
                                    <div class="small-space"></div>
                                    <div class="a-q">שְׁתֵ֔ה וְגַם־גְּמַלֶּ֖יךָ אַשְׁקֶ֑ה </div>
                                    <div class="small-space"></div>וָאֵ֕שְׁתְּ וְגַ֥ם הַגְּמַלִּ֖ים הִשְׁקָֽתָה׃
                                    <br>
                                    <div class="small-space"></div>
                                    <span id="24_47" class="marker">וָאֶשְׁאַ֣ל </span>אֹתָ֗הּ וָאֹמַר֮ בַּת־מִ֣י אַתְּ֒ וַתֹּ֗אמֶר <br>
                                    <div class="small-space"></div>
                                    <div class="a-q">בַּת־בְּתוּאֵל֙ בֶּן־נָח֔וֹר אֲשֶׁ֥ר יָֽלְדָה־לּ֖וֹ מִלְכָּ֑ה </div>
                                    <div class="small-space"></div>וָאָשִׂ֤ם הַנֶּ֙זֶם֙ עַל־אַפָּ֔הּ וְהַצְּמִידִ֖ים עַל־יָדֶֽיהָ׃
                                    <br>
                                    <div class="small-space"></div>
                                    <span id="24_48" class="marker">וָאֶקֹּ֥ד </span>וָֽאֶשְׁתַּחֲוֶ֖ה לַיהוָ֑ה וָאֲבָרֵ֗ךְ אֶת־יְהוָה֙ אֱלֹהֵי֙
                                    אֲדֹנִ֣י אַבְרָהָ֔ם אֲשֶׁ֤ר הִנְחַ֙נִי֙ בְּדֶ֣רֶךְ אֱמֶ֔ת לָקַ֛חַת אֶת־בַּת־אֲחִ֥י אֲדֹנִ֖י לִבְנֽוֹ׃
                                    <br>
                                    <div class="small-space"></div>
                                    <span id="24_49" class="marker">וְ֠עַתָּה </span>אִם־יֶשְׁכֶ֨ם עֹשִׂ֜ים חֶ֧סֶד וֶֽאֱמֶ֛ת אֶת־אֲדֹנִ֖י הַגִּ֣ידוּ
                                    לִ֑י וְאִם־לֹ֕א הַגִּ֣ידוּ לִ֔י וְאֶפְנֶ֥ה עַל־יָמִ֖ין א֥וֹ עַל־שְׂמֹֽאל׃
                            </div>
                            
                            <p><span id="24_50" class="marker">וַיַּ֨עַן </span>לָבָ֤ן וּבְתוּאֵל֙ וַיֹּ֣אמְר֔וּ </p>
                            <div class="i-q">מֵיְהוָ֖ה יָצָ֣א הַדָּבָ֑ר לֹ֥א נוּכַ֛ל דַּבֵּ֥ר אֵלֶ֖יךָ רַ֥ע אוֹ־טֽוֹב׃
                                <br>
                                <div class="small-space"></div>
                                <span id="24_51" class="marker">הִנֵּֽה־רִבְקָ֥ה </span>לְפָנֶ֖יךָ קַ֣ח וָלֵ֑ךְ וּתְהִ֤י אִשָּׁה֙ לְבֶן־אֲדֹנֶ֔יךָ
                                כַּאֲשֶׁ֖ר דִּבֶּ֥ר יְהוָֽה׃
                            </div>
                            
                            <p><span id="24_52" class="marker">וַיְהִ֕י </span>כַּאֲשֶׁ֥ר שָׁמַ֛ע עֶ֥בֶד אַבְרָהָ֖ם אֶת־דִּבְרֵיהֶ֑ם וַיִּשְׁתַּ֥חוּ
                                אַ֖רְצָה לַֽיהוָֽה׃</p>
                            
                            <p><span id="24_53" class="marker">וַיּוֹצֵ֨א </span>הָעֶ֜בֶד כְּלֵי־כֶ֨סֶף וּכְלֵ֤י זָהָב֙ וּבְגָדִ֔ים וַיִּתֵּ֖ן
                                לְרִבְקָ֑ה וּמִ֨גְדָּנֹ֔ת נָתַ֥ן לְאָחִ֖יהָ וּלְאִמָּֽהּ׃
                            
                            <p><span id="24_54" class="marker">וַיֹּאכְל֣וּ </span>וַיִּשְׁתּ֗וּ ה֛וּא וְהָאֲנָשִׁ֥ים אֲשֶׁר־עִמּ֖וֹ וַיָּלִ֑ינוּ
                                וַיָּק֣וּמוּ בַבֹּ֔קֶר וַיֹּ֖אמֶר </p>
                            <div class="s-q">שַׁלְּחֻ֥נִי לַֽאדֹנִֽי׃</div>
                            
                            <p><span id="24_55" class="marker">וַיֹּ֤אמֶר </span>אָחִ֙יהָ֙ וְאִמָּ֔הּ</p>
                            <div class="i-q">תֵּשֵׁ֨ב הַנַּעֲרָ֥ אִתָּ֛נוּ יָמִ֖ים א֣וֹ עָשׂ֑וֹר אַחַ֖ר תֵּלֵֽךְ׃</div>
                            
                            <p><span id="24_56" class="marker">וַיֹּ֤אמֶר </span>אֲלֵהֶם֙ </p>
                            <div class="s-q">אַל־תְּאַחֲר֣וּ אֹתִ֔י וַֽיהוָ֖ה הִצְלִ֣יחַ דַּרְכִּ֑י שַׁלְּח֕וּנִי וְאֵלְכָ֖ה לַֽאדֹנִֽי׃</div>
                            
                            <p><span id="24_57" class="marker">וַיֹּאמְר֖וּ </span></p>
                            <div class="i-q">נִקְרָ֣א לַֽנַּעֲרָ֑ וְנִשְׁאֲלָ֖ה אֶת־פִּֽיהָ׃</div>
                            
                            <p><span id="24_58" class="marker">וַיִּקְרְא֤וּ </span>לְרִבְקָה֙ וַיֹּאמְר֣וּ אֵלֶ֔יהָ</p>
                            <div class="i-q">הֲתֵלְכִ֖י עִם־הָאִ֣ישׁ הַזֶּ֑ה</div>
                            <p>וַתֹּ֖אמֶר </span>
                            <div class="a-q">אֵלֵֽךְ׃</div>
                            
                            <p><span id="24_59" class="marker">וַֽיְשַׁלְּח֛וּ </span>אֶת־רִבְקָ֥ה אֲחֹתָ֖ם וְאֶת־מֵנִקְתָּ֑הּ וְאֶת־עֶ֥בֶד אַבְרָהָ֖ם
                                וְאֶת־אֲנָשָֽׁיו׃
                            
                                <span id="24_60" class="marker">וַיְבָרֲכ֤וּ </span>אֶת־רִבְקָה֙ וַיֹּ֣אמְרוּ לָ֔הּ
                            </p>
                            <div class="i-q">אֲחֹתֵ֕נוּ אַ֥תְּ הֲיִ֖י לְאַלְפֵ֣י רְבָבָ֑ה וְיִירַ֣שׁ זַרְעֵ֔ךְ אֵ֖ת שַׁ֥עַר שֹׂנְאָֽיו׃</div>
                            
                            <p><span id="24_61" class="marker">וַתָּ֨קָם </span>רִבְקָ֜ה וְנַעֲרֹתֶ֗יהָ וַתִּרְכַּ֙בְנָה֙ עַל־הַגְּמַלִּ֔ים
                                וַתֵּלַ֖כְנָה אַחֲרֵ֣י הָאִ֑ישׁ וַיִּקַּ֥ח הָעֶ֛בֶד אֶת־רִבְקָ֖ה וַיֵּלַֽךְ׃</p>
                            
                            <p><span id="24_62" class="marker">וְיִצְחָק֙ </span>בָּ֣א מִבּ֔וֹא בְּאֵ֥ר לַחַ֖י רֹאִ֑י וְה֥וּא יוֹשֵׁ֖ב בְּאֶ֥רֶץ
                                הַנֶּֽגֶב׃
                            
                                <span id="24_63" class="marker">וַיֵּצֵ֥א </span>יִצְחָ֛ק לָשׂ֥וּחַ בַּשָּׂדֶ֖ה לִפְנ֣וֹת עָ֑רֶב וַיִּשָּׂ֤א עֵינָיו֙
                                וַיַּ֔רְא וְהִנֵּ֥ה גְמַלִּ֖ים בָּאִֽים׃
                            
                                <span id="24_64" class="marker">וַתִּשָּׂ֤א </span>רִבְקָה֙ אֶת־עֵינֶ֔יהָ וַתֵּ֖רֶא אֶת־יִצְחָ֑ק וַתִּפֹּ֖ל מֵעַ֥ל
                                הַגָּמָֽל׃
                            
                                <span id="24_65" class="marker">וַתֹּ֣אמֶר </span>אֶל־הָעֶ֗בֶד
                            </p>
                            <div class="a-q">מִֽי־הָאִ֤ישׁ הַלָּזֶה֙ הַהֹלֵ֤ךְ בַּשָּׂדֶה֙ לִקְרָאתֵ֔נוּ</div>
                            <p>וַיֹּ֥אמֶר הָעֶ֖בֶד</p>
                            <div class="s-q">ה֣וּא אֲדֹנִ֑י</div>
                            <p>וַתִּקַּ֥ח הַצָּעִ֖יף וַתִּתְכָּֽס׃</p>
                            
                            <p><span id="24_66" class="marker">וַיְסַפֵּ֥ר </span>הָעֶ֖בֶד לְיִצְחָ֑ק אֵ֥ת כָּל־הַדְּבָרִ֖ים אֲשֶׁ֥ר עָשָֽׂה׃</p>
                            
                            <p><span id="24_67" class="marker">וַיְבִאֶ֣הָ </span>יִצְחָ֗ק הָאֹ֙הֱלָה֙ שָׂרָ֣ה אִמּ֔וֹ וַיִּקַּ֧ח אֶת־רִבְקָ֛ה
                            וַתְּהִי־ל֥וֹ לְאִשָּׁ֖ה וַיֶּאֱהָבֶ֑הָ וַיִּנָּחֵ֥ם יִצְחָ֖ק אַחֲרֵ֥י אִמּֽוֹ׃</p>

                            
                            <br>
                            <hr>
                            <div class="perek">כה</div>

                            
                            <p><span id="25_1" class="marker">וַיֹּ֧סֶף </span>אַבְרָהָ֛ם וַיִּקַּ֥ח אִשָּׁ֖ה וּשְׁמָ֥הּ קְטוּרָֽה׃
                            
                                <span id="25_2" class="marker">וַתֵּ֣לֶד </span>ל֗וֹ אֶת־זִמְרָן֙ וְאֶת־יָקְשָׁ֔ן וְאֶת־מְדָ֖ן וְאֶת־מִדְיָ֑ן
                                וְאֶת־יִשְׁבָּ֖ק וְאֶת־שֽׁוּחַ׃
                            </p>
                            
                            <p><span id="25_3" class="marker">וְיָקְשָׁ֣ן </span>יָלַ֔ד אֶת־שְׁבָ֖א וְאֶת־דְּדָ֑ן וּבְנֵ֣י דְדָ֔ן הָי֛וּ אַשּׁוּרִ֥ם
                                וּלְטוּשִׁ֖ים וּלְאֻמִּֽים׃
                            
                                <span id="25_4" class="marker">וּבְנֵ֣י </span>מִדְיָ֗ן עֵיפָ֤ה וָעֵ֙פֶר֙ וַחֲנֹ֔ךְ וַאֲבִידָ֖ע וְאֶלְדָּעָ֑ה
                                כָּל־אֵ֖לֶּה בְּנֵ֥י קְטוּרָֽה׃
                            </p>
                            
                            <p><span id="25_5" class="marker">וַיִּתֵּ֧ן </span>אַבְרָהָ֛ם אֶת־כָּל־אֲשֶׁר־ל֖וֹ לְיִצְחָֽק׃
                            
                                <span id="25_6" class="marker">וְלִבְנֵ֤י </span>הַפִּֽילַגְשִׁים֙ אֲשֶׁ֣ר לְאַבְרָהָ֔ם נָתַ֥ן אַבְרָהָ֖ם מַתָּנֹ֑ת
                                וַֽיְשַׁלְּחֵ֞ם מֵעַ֨ל יִצְחָ֤ק בְּנוֹ֙ בְּעוֹדֶ֣נּוּ חַ֔י קֵ֖דְמָה אֶל־אֶ֥רֶץ קֶֽדֶם׃
                            </p>
                            
                            <p><span id="25_7" class="marker">וְאֵ֗לֶּה </span>יְמֵ֛י שְׁנֵֽי־חַיֵּ֥י אַבְרָהָ֖ם אֲשֶׁר־חָ֑י מְאַ֥ת שָׁנָ֛ה
                                וְשִׁבְעִ֥ים שָׁנָ֖ה וְחָמֵ֥שׁ שָׁנִֽים׃
                            
                                <span id="25_8" class="marker">וַיִּגְוַ֨ע </span>וַיָּ֧מָת אַבְרָהָ֛ם בְּשֵׂיבָ֥ה טוֹבָ֖ה זָקֵ֣ן וְשָׂבֵ֑עַ
                                וַיֵּאָ֖סֶף אֶל־עַמָּֽיו׃
                            
                                <span id="25_9" class="marker">וַיִּקְבְּר֨וּ </span>אֹת֜וֹ יִצְחָ֤ק וְיִשְׁמָעֵאל֙ בָּנָ֔יו אֶל־מְעָרַ֖ת
                                הַמַּכְפֵּלָ֑ה אֶל־שְׂדֵ֞ה עֶפְרֹ֤ן בֶּן־צֹ֙חַר֙ הַֽחִתִּ֔י אֲשֶׁ֖ר עַל־פְּנֵ֥י מַמְרֵֽא׃
                            
                                <span id="25_10" class="marker">הַשָּׂדֶ֛ה </span>אֲשֶׁר־קָנָ֥ה אַבְרָהָ֖ם מֵאֵ֣ת בְּנֵי־חֵ֑ת שָׁ֛מָּה קֻבַּ֥ר
                                אַבְרָהָ֖ם וְשָׂרָ֥ה אִשְׁתּֽוֹ׃
                            </p>
                            
                            <p><span id="25_11" class="marker">וַיְהִ֗י </span>אַחֲרֵי֙ מ֣וֹת אַבְרָהָ֔ם וַיְבָ֥רֶךְ אֱלֹהִ֖ים אֶת־יִצְחָ֣ק בְּנ֑וֹ
                                וַיֵּ֣שֶׁב יִצְחָ֔ק עִם־בְּאֵ֥ר לַחַ֖י רֹאִֽי׃</p>
                            
                            <p><span id="25_12" class="marker">וְאֵ֛לֶּה </span>תֹּלְדֹ֥ת יִשְׁמָעֵ֖אל בֶּן־אַבְרָהָ֑ם אֲשֶׁ֨ר יָלְדָ֜ה הָגָ֧ר
                                הַמִּצְרִ֛ית שִׁפְחַ֥ת שָׂרָ֖ה לְאַבְרָהָֽם׃
                            
                                <span id="25_13" class="marker">וְאֵ֗לֶּה </span>שְׁמוֹת֙ בְּנֵ֣י יִשְׁמָעֵ֔אל בִּשְׁמֹתָ֖ם לְתוֹלְדֹתָ֑ם בְּכֹ֤ר
                                יִשְׁמָעֵאל֙ נְבָיֹ֔ת וְקֵדָ֥ר וְאַדְבְּאֵ֖ל וּמִבְשָֽׂם׃
                            
                                <span id="25_14" class="marker">וּמִשְׁמָ֥ע </span>וְדוּמָ֖ה וּמַשָּֽׂא׃
                            
                                <span id="25_15" class="marker">חֲדַ֣ד </span>וְתֵימָ֔א יְט֥וּר נָפִ֖ישׁ וָקֵֽדְמָה׃
                            
                                <span id="25_16" class="marker">אֵ֣לֶּה </span>הֵ֞ם בְּנֵ֤י יִשְׁמָעֵאל֙ וְאֵ֣לֶּה שְׁמֹתָ֔ם בְּחַצְרֵיהֶ֖ם
                                וּבְטִֽירֹתָ֑ם שְׁנֵים־עָשָׂ֥ר נְשִׂיאִ֖ם לְאֻמֹּתָֽם׃
                            </p>
                            
                            <p><span id="25_17" class="marker">וְאֵ֗לֶּה </span>שְׁנֵי֙ חַיֵּ֣י יִשְׁמָעֵ֔אל מְאַ֥ת שָׁנָ֛ה וּשְׁלֹשִׁ֥ים שָׁנָ֖ה
                                וְשֶׁ֣בַע שָׁנִ֑ים וַיִּגְוַ֣ע וַיָּ֔מָת וַיֵּאָ֖סֶף אֶל־עַמָּֽיו׃</p>
                            
                            <p><span id="25_18" class="marker">וַיִּשְׁכְּנ֨וּ </span>מֵֽחֲוִילָ֜ה עַד־שׁ֗וּר אֲשֶׁר֙ עַל־פְּנֵ֣י מִצְרַ֔יִם בֹּאֲכָ֖ה
                                אַשּׁ֑וּרָה עַל־פְּנֵ֥י כָל־אֶחָ֖יו נָפָֽל׃</p>

                        </div>
                    </div>
                </div>
            </div>
        </div>
    </div>
</body>
<script src="./js/scroll-sizer.js"></script>
<script src="./js/markers.js"></script>
</html>